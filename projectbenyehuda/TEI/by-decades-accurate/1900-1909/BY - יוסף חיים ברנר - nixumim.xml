<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>ניחומים</title>
            <author>יוסף חיים ברנר</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/brenner/nixumim.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1904" notBefore="1904-01-01" notAfter="1904-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







ניחומים / י"ח ברנר










ניחומים

י"ח ברנר



 




 
  
  חנות-מכולת.
  מעבר
  למפתן פנימה עומד אברך בעל זקן קטן ושחרחר-כהה ועיניו כלות לקונה.
  אביב
  – והוא במלבושו העליון עם הצוארון של עורות-חתולים נקרחים.  לרגעים הוא מזדעזע מבלי משים.
  –
  קר למי שאין לו   ד מ י ם –
  הוא מתלוצץ ב"תרתי משמע" לנוכח אחיו הנכנס.
  אחיו
  צעיר ממנו והולך בטל.  בסוף הקיץ
  העבר שב מאחת ערי רוסיה הפנימית, מקום אשר שם עבד   ב צ ב א  
  כ ל   א ר ב ע   הש נ י ם, כפי שהוא אוהב לסהוד
  על עצמו בקצת אנחה ובקצת גאוה, ועדיין לא מצא לו כל עסק.
  –
  היה היום איזה פדיון?
  –
  פדיון?..  מהיכן, אני שואל
  אותך.  כלום נקוב כיסו של הפריץ,
  כי יפול הפדיון מתוכו?.. חה, וכלב שוטה כלום סר הוא לכאן?
  ישראל,
  – כך הוא שמו של "החנוני החדש" – כשהוא משוחח את אחיו, הריהו משתדל
  ברטט-עצבים משונה להיראות כ"בריה" וכמומחה, הלעז, כי עוד לא
  "התחרץ" וכי עדיין בבחינת "אברך סמוך על שולחן-חותנו" הוא
  לגבי מסחר – קשה לו מכל.
  –
  כוס מי-זלטר! – נדחף החנותה אחד מ"גויי"-הרחוב.  ישראל שמח, לכאורה, על הסר;  ברם בלבו, למרות רצונו, רותת רגש של
  פחד מפני ה"גוי" ששתה לשכרה. 
  בתנועותיו, אמנם, ניכרת הכרת בחירתו עליו, בחירת יהודי צלול-ראש על גוי
  שיכור כלוט.  ואולם מתהלך הוא אתו
  כל העת בזהירות מרובה וזריזות של פיוסים...
  רגלי
  הנכנס מתמוטטות.  בכל גופו הכבד
  והמדכא הוא נופל על הכסא שאצל השולחן הקטן ומשמיט לארץ את גליון העתון שהיה מונח
  שם.
  –
  היכיתיה!.. – מתחיל הוא את פזמונו – היכיתיה, שרול, התשמע?  היכיתיה...  ואיך לא אכנה? 
  הא, שרול...  את מריה
  שלי... איך לא אכנה?  את מי היא
  מסובבת?  אה?  לבלתי אשתה?  איך לא אשתה? 
  הא, הגידה, איך לא אשתה? –
  –
  מתאפקים... חייב אדם... למשול ביצרו...
  –
  מה?..  אדם?..  וכלום איני אדם לבלתי אשתה?  שרול, הגידה לי, כלום איני אדם?  מה לו ולי?  מדוע הוא מכני?.. 
  גריגורי אינו ירא... גריגורי אינו ירא, שרול...  גריגורי אינו ירא את השוטר... יכה
  לו...
  הוא
  מתופף באגרופו של חזהו.  החנוני
  האומלל מסתובב אצל אורחו בשפת חלקות ולשון רכה, מפייסו בכל מיני אמרים וחושש שמא
  יקניטו, אל יפתח פה לשטן...
  –
  נו, לך לביתך, גריגורי, לך לביתך, בשם ד'.  די לשבת, די, לך לישון, לך.  שלם ולך.
  –
  גש-הלאה, שרול! – רוקע גריגורי ברגליו – עד הפרוטה האחרונה...  ניקיתי את בתי-המחראות בחצרו של איצקה
  שלכם... ניקיתי, שרול... ניקיתי, בזעת אפי ניקיתי, ואף חמש פרוטות לא הוסיף
  לי, אה?..  השתחוויתי לו, נפלתי
  אפים ארצה:  הוסיפה, אדון!..  והוא...  הוא...  עד
  הפרוטה האחרונה...
  הצלוחיות
  רועדות על השולחן הקטן מהלמות אגרוף כבד. 
  פני ישראל נחוורים כסיד. 
  עוד "הנס הגדול" שהאח פה בזו השעה..
  –
  אי, חובש-בית-המדרש! – גוער בו פלוני – מה אתה עומד כבול עץ?  ישלם הערל וילך לו, כפי הנראה, עדיין
  לא למדת לבוא במגע-ומשא את אלה ה"פודפולקובניקים"!
  –
  אנכי... בה... – מתבייש הבכור כעלמה צעירה.
  –
  גריגורי! – פונה בן-החיל אל השיכור בדיבור קשה – לך-לך!  חוללת כבר שערוריה – ודי לך, איפוא,
  כהרף-עין – מארש!
  –
  יהודי!..
  –
  מה?!  רוצה אתה בהובלת שוטר?
  –
  מה אתה? – נבעת ישראל מחדש – שוכח אתה, כי הננו בגלות...
  –
  אתה מלמדני! – לועג לו הצעיר – נו, גריגורי!
  –
  שוטר?.. – מתרומם גריגורי מעל מושבו – נו, יכני, נו... נו, יכני,
  יהודים.  גריגורי אינו ירא...
  והוא
  מוציא ברוב עמל את כיסו המעוך ומושיט מטבע לישראל, כשזה תומך בו באותה שעה לבל
  יפול על המפתן...
  –
  נו, מי? – פונה מי שהיה איש-צבא אל אחיו בקול מנצח, אחרי צאת גריגורי – אני או
  אתה?  "יהודי"...
  חה-חה... זה הלא נוגע לו... ואתה – חכם! 
  אין מה לדבר!  לשיכור כזה
  נותנים מחמש פרוטות ארבע נכיון!.. חנוני בר-דעת!..
  –
  אוי, אוי, – נקוט ישראל בפניו – היודע אנכי?  ואגב... כלום מדמה אתה, שלהם, לכאלה, טוב?  אט... אמנם, על אדמתו הוא יושב, מצבו
  אינה שוה למצבנו, ברם כלום עליו אין רחמנות!..  עובד כחמור יומם ולילה – ולשם מה?  גם לו תרעומת... לי דרוש מחר לשלם שכר-חנות ליצחק, ואין,
  והוא ניקה את בתי-המחראות של זה גופא. 
  כולנו בגלות, כולנו... 
  בגלות...  אה אה...
  –
  נו, נו, די לך, חקרן, די לך! – מפסיקו הצעיר באי-רצון...
  ובתוך
  כדי דיבור הוא מוסיף בקול של  
  נ ח ו מ י ם:
  –
  עדיין טירון אתה לחנונות, ישראל, יעברו הימים – תתרגל!
  
   
  
 




 










</body>
   </text>
</TEI>
