<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>עורבא פרח</title>
            <author>מיכה יוסף ברדיצ'בסקי</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/berdi/orva3.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1900" notBefore="1900-01-01" notAfter="1900-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







עורבא פרח / מ"י ברדיצ'בסקי










עורבא  פרח

מ"י
ברדיצ'בסקי



 




 
  
  י"ג – י"ט
  
  
  ח' – י"ב
  
  
  א' – ז'
  
 




 




 
  
  יג
  ועוד
  היום עומד כל החזיון הזה כמו חי לפני מראשיתו ועד תומו.
  כבר
  אתא ערב בבואי אליה, והיא ישבה על המעקה השפל ותלמד את אחד התלמידים המתארחים
  אתנו שפת צרפת, שלשניהם לא היתה שגורה.
  באיזו
  בושה נתנה לי שלום, וכרגע ידעתי הכל..
  ובמקום
  פתאום התלמיד ללכת, ויעזוב את שנינו, ישבנו דומם מבלי הרים את עינינו.
  ועפעפי
  הליל נגעו בנו ויעוררו בנו זכרון מה שקרה לנו, היא הפריעה את הדומיה בשאלתה: אם
  אלוה אותה אל לאה רעותה? ואקום ואלך אתה.
  עוד
  רגעים אחדים החרשתי, ואחר שאלתי אותה בשה רפה: "האם אין דבר לך אלי?"
  "אין
  דבר" – השיבה כחולנית – "אתה ידעת מראש, שלא אוכל להיות לך את אשר גם
  אנכי אבדש מבלי יכולת... גם אנכי הנני תלויה בך ויודעת אותך ואת אשר אתה הנך
  לי; בכל נפשי אחפוץ להיות גם לך מעין הדבר הזה, אבל אין אני יכולה לעשות שקר
  בנפשי, אינני יכולה... אסון הוא הדבר לשנינו".
  ובשברון-לב
  אנכי מגמגם: "אמנם אסון הוא הדבר... אבל דבר כזה אינו תלוי ברצון... אנכי
  חשבתי אחרת... אנכי חשבתי כי את כל חיינו נחלק יחדיו, ועתה... עתה עלי לעזוב
  אותך לעולם... אנסה לחיות לבדי, אם אוכל לחיות בלעדיך..."
  ועצמותיה
  רחפו בטרם עוד גמרתי דברי, ותסמוך כפה על כתפי ותבך.
  "למה את בוכיה?" – נכמרו רחמי עליה. –
  "הלא אסוני גדול מאסונך!"
  "למדוד
  סאת האסון מה תועיל! חיי חשכים בלעדיך – אתה מורי ומלמדי בחיים וברוח, ביותי אתך
  ביחד אין אני מרגשת את עצמי עזובה, ובלעדיך גלמודה אני ושביב אור אין
  אתי..."
  "אין
  אני יכול להושע לך, רק שתי דרכים היו לפנינו... בחרת באחת, ואבחר אני
  בשנית..."
  "והדרך
  השלישית, הידידות?" – החלה היא לדבר בנמיכות-הרחח.
  "רק
  שתי דרכים..."
  "ובכן
  יוצא אתה מזה. ומה תאמר החבורה שלנו?"
  "יאמרו
  מה שיאמרו... היי שלום..." – אמרתי בחפזון – "הלא פה תגור ידידתך,
  אנכי לא אבוא עמך אליה, היי שלום..."
  ואקום
  ואלך.
  משמים
  הלכתי, כאיש שלא יכול נשוא רגליו, ורק בכבדות יתנהג. והליל העיור בא ויעוור בי
  כל חלקת נשמתי, כאילו אחריתה עדי אובד, ובלילה ההוא נדדה שנתי ואחלום ואראה
  אותי בהקיץ ואני מלובש תכריכי מת, ואני בלי עינים... ושם בסתר קברי רוחה מרחפת
  לפני ואני מתפלא על אשר לא הכרתי אותה בפניה ואשמע גזר-דינה בנחת.
  ושם
  בדמיוני אני חולם כי שלחתי ידי בה ובי והמתי את שנינו. היא מיאנה למות ואחנק
  אותה בחזקה וכרגע רפו ידיה.
  עוד
  השעה מוכשרת להצית את חדרה באש בחצות-הליל ולהשליך את עצמי לתוך הבערה, ועוד
  יש לי מקום לצאת מפה אל ירכתי הארץ ואיש לא ידע ממני מאומה.
  והנה
  אני ממהר לקום ממיטתי, מדליק את הנר ויושב על יד שולחני, את הספרים המונחים עליו
  אני משליך אל החלון הפתוח אחד אחד, ואת מטוטלת-השעון המתנועעת אנה ואנה אני
  מושך בחזקה והמכונה עומדת...
  הנני
  יושב על שולחני ומרכין את ראשי מבעד החלון, ואני רואה רק את השממון שבליל. –
  הנני יורד מן החלון ומהפך את השולחן על פניו ויושב על קרקעיתו פנימה כאבל,
  ובידי אני מחזיק את רגליו ההפוכות.
  את
  הכרים והכסתות שבמיטתי הנני מפיל להארץ, ואני עמל לפרק את הקשרים המונחים על
  פתילי הברזל, מבלי לדעת מדוע אני עושה את כל אלה.
  הנני
  לוקח את סכיני החד ומחתך את צפרני בהונות רגלי. בעד כותנתי הפתוחה נראה שער לבי,
  וכרגע אני מעביר סכיני מול לבי...
  לא!
  יותר נכון לעוור את עיני, להיות עיור כל הימים, והתרנגול מודיע פתאום שעת
  אשמורותינו. גם כלבים בוכים, כאילו נגעה בהם יללת הרוח, הנני סוגר את החלון
  ומסדר את הכלים במקומם. הנני מציע לי עוד פעם את המיטה ושותה את החלב. 
  ועוד
  פעם אני שוכב וחולם, וחלומות רעים יבעתוני, ואני מקיץ בעלות הבוקר.
  לא,
  הבוקר הזה איננו היום שלאחרי הלילה! הוא משכבר הימים, והכל נשכח.
   
  יד
  אני
  יודע את אשר אעשה...
  ובמנוחה
  רחצתי את פני ואשים עלי את בגדי, סידרתי את חפצי ואצרור אותם בצרור, ולשלחם על
  פי כתבתי העירה. ובפתקה אשר שמתי בנרתיקי יחד עם שלושה שקלים אשר חבתי
  לבעלת-ביתי הודעתיה כי עוזב אנכי את החדר שלא על מנת לשוב, וכי תואיל לשלוח לי
  את חפצי על ידי בי-דואר בלי לשלם שכר המשלוח. ואנכי יצאתי לבדי במורד ההר ללכת
  משם רגלי על חוף הנחל אל משכנות העיר הגדולה "בין הנחלים".
  חמש
  שעות הלכתי בדרך הישר הזה. המפלס לו נתיב גם בין כוכים נוקבים את ההרים; ובכל
  העת ההיא היה מוחי דומם ולבי מחשה, הכל כמו אבד לי. מחשבותי פרחו ממני.
  רגשותי אזללו; ואני רק כגולם חי ההולך בדרכו ואינו יודע את דרכו, –
  וכחצות
  היום באתי עייף אל עיר "בין הנחלים" מבלי להתבונן בהדרת העיר ושדרות
  הרריה. רעב הייתי ואלך אל בית-המרזח לקחת מעט אוכל אל פי. רק מעט אכלתי, גם
  שתיתי מעט; אבל נפשי היתה עייפה ואישן על יד שולחני.
  הקיצותי
  וכבר היום גדול... ואמהל לעזוב את העיר, לכפר ברתון היו עיני נשואות, כי שמו
  ידעתי, וחפצתי ללון בו.
  כשלוש
  שעות הלכתי בכל הדרך ההיא רגלי, לא ראיתי את הגבעות ואת היערים המלוים אותי, רק
  אל החורבות הנפגשות פה ושם בדרך שמתי עיני ואל היופי שבחורבנן...
  ובנטות
  צללי היום באתי לכפר ברתון. וכל הכפר בנוי בין שתי שדרות הרים אשר כמומות ישרות
  מעבר מזה ומזה הנה ניצבות, גובה והוד-יראה להם; שם למעלה גם העין לא תשורם.
  כמשתומם
  ישבתי לנוח על שן-סלע, ואבט סביבי כחולם. אולי נראו עוד קרני-השמש האחרונותבעת
  רדת היום, אולם ההרים הגבוהים הקדימו את הערב ואת הדומיה אשר בין-הערבים.
  ואני
  מקשיב לכל החיים אשר בדממת היקום ולכל העומק שבדממה. הנני אדם אחר, באין עבר
  ועתיד, באין הכרת נשמה... אין פה נשמה על גבי נשמה כלל וכמו כן אין חיים על גבי
  חיים, רק חיים בפני עצמם, והכל מקשיב בסתר ובגלוי, והנני מתבייש להסתכל בפני הוד
  הטבע במלוא קומתו. נפשי כורעת לפני אלהים אדירים, ומאת האלהים האלה קרן עור
  פני, ומרוב רגשותי בכיתי על שלות היקום ועל כל מנוחת-העצב שבהדרתו.
  ובלילה
  הזה לנתי תחת כיפת הרקיע, על התחנה הסגורה בערב. שכר מלון בני-אדם עלה לי לערך
  פרוטותי שבכיסי, ובכן ניסיתי לבקש לי משכן תחת השמים.
  ואז
  בלכתי לבדי מכוסה בשמיכתי העליונה ועיני נטויות למעלה, הנני זוכר אותי את מקום
  משכני. ועד עולם אזכור את היום ההוא ואת הערב ההוא. וגם כמה מן העבר אני זוכר,
  ובזכרי ואימלא שממון ולבי נמלא נכאי-נצח.
  ועל
  העבר שלי, עבר עמי ומולדתי עד אותו הליל, שבו אני לן יחידי תחת שמים חדשים ובתוך
  דממה חדשה, הנה יבוא ויחיה לפני בכל גלוגולי תלאותי ובכל אורך מלחמותי. הנה
  חדרים ובתי-מדרשות; הנה הספרים הישנים וכל ערפלי הספרים ההם; הנה האגדות
  והחלומות של עם אשר בגולה יהלך, והנה אורות
  מאופל, מחשבות סותרות אותן ומחשבות שהן נחלת אבות, רגשות זרים ורצונות זרים. –
  הנה אם מתה ואם באה, אחים ואחיות נולדים ומתים, אהבת נעורים ומרירות
  נעורים, חלומות יפים ותמימים...
  והשנים
  הולכות ובאות; ימים חדשים ואנשים חדשים, שאיפות חדשות וקברי-שאיפות חדשים, אור
  וחושך ולפעמים אור על פני חושך. ואחר-כך ארצות חדשות ושמים חדשים, עמים חדשים
  ותורות חדשות, תורות סותרות לגמרי את התורות שבבית אבותי, ואני נסתר עמהן.
  אני
  שוכב ושומע את קול דממת הליל אשר במעמקי ההרים. ואחל לחשוב בה ובדחיתה אותי, בה
  ובדחיתה...
  היא
  אשמה בדבר, אנכי אשם, החיים אשמים; אבל אותי האשם אינו אשם של חטא המביא לידי
  נוחם ולכל הצער שבנוחם.
  ושם
  בעמק הכל יראה כמו מכוסה בצעיף של הויה וכל המנוחה שבהויה.
  עד
  היום ההוא חשבתי שהנני רק שלשלת מקרים שונים, אשר עברו עלי, ושם ארגיש כי מלבד
  כל זה גם נשמה ישנה בקרבי...
  מה
  יוכלו כל גלגולי חיי לקחת ממני בעוד שהטבע חי מלוא קומתו לפני, ואני שוכב בצלו?
  מה יחסר למחשבותי ורגשותי כל עוד הנשמה בקרב ההרים והגבעות וכל הרם והנשגב
  למינהו?..
  לא
  מה שאנו יודעים, או מאמינים שאנו יודעים, בתור מקרים נראים סובבים והולכים, הוא
  העיקר, כי אם היקום אשר מסביב לנו ואשר בנו; בבלי-יודעים נכיר כי חי הנהו.
  הד
  הרע אשר בנפשי מבית ומחוץ כמו הולך ופג ממני, כל אשר בי כמו פג והולך ומתערב באר
  מסביב לי ובכל הדומיה אשר מסביב לי.
  לבדד
  אני שוכב, כמו נבלעתי בעומק כל היקום וכמו התאחדתי עם שנת-עולם...
  הקיצותי,
  והנה ההרים עודם חולמים חלומות הליל מבלי דעת כי כבר התחיל אודם הבוקר – – –
   
  טו
  ובעוד
  יומים שבתי העירה.
  ולפתע
  היה הדבר, מבלי מחשבות רבות והתבוננות מרובה; וכבר אני יושב בחדר קטן באחד
  מפרורי העיר בקרן-זוית. אשה אלמנה ובתה השכירו לי את המעון הקטן, שחלונו פתוח אל
  ההר ואל הנחל שבתחתיתו. ובהביטי החוצה הנני רואה מצד ימין את החלונות הרבים
  מאחורי הבתים לנבחרי-העם. ומצד שמאל יער עקלתון משתרע לחוץ הנהר.
  לבדי
  אני יושב משמים, מעמיק בספרי, ולגמרי שכחתי מה שקרה לי...
  מחשבות
  נושבות ובאות, נושבות ובאות כמו מעמק רפאים. ואת איש לא אדבר כל מאום. כל מכירי
  ורעי נדמו בעיני כמו לו מתו, כמו אין לי אף נפש אחת בכל העולם, מאומה לא אדע, גם
  אותי ואותה, גם כל העבר והעתיד, גם את זמן והמקום. רק עננים אני רואה באים
  ומכסים את השמים; השמש לא יצא ולא יבוא; הירח לא יהל אורו ונשפי הליל לא
  יבואו...
  בלבי
  כמו ניתק הכל, כמו עזבו כל החיים את מקומם ללכת נדוד, כמו כל העולם לא ידע את
  מקומו... ונפתולי הליל, אשר נפתלתי אז, כמו חיים עוד עתה לפני עיני, כל צללי
  האופל עוד עתה כמו בחזון עוברים לפני.
  אז
  יראתי את חלומותי; יראתי את המכסה הלבן שבמיטתי ואת המסך הלבן שבחלוני.
  אז
  הרגשתי שכל הדברים אינם חיצוני, ששייכים הם
  אלינו, ויש להם תביעה נפשית עלינו. אז הרגשתי שהגלוי איננו גלולי כלל והכל תועה
  בדרכו מימות עולם עד עולם. וכל העולמות האלה מעיקים עלי, דוחקים אותי ומתמיהים
  אותי...
  כל
  הנשמות דאזלין ערטילאין כמו מרחפות לפני בסגרי את עיני רגע, והנני מרגיש מעין
  האויר שמסביב ללהט החרב המתהפכת.
  אמנם
  את הנחש לא אכיר בתבנית אשה. היא אינה בצלם אלהים, וגם איננה להאדם עזר כנגדו.
  וזאת
  הפעם אחל לחשוב על אודות האשה...
  זאת הפעם שאני רואה בה מעין קללת אלהים ומארת נשמתנו. לא לבד שבמסכנות תאכל
  את נפשנו, תאכל ולא תשבע, חיה-רעה יפה היא במהותה: ראשיתה אופל מבהיק ואחריתה
  עדי אובד, לא לבד שהיא אינה שלה, לבבה אינו שלה וחלומותיה אינם שלה, הנה היא
  מזקת לנו בנפשה, במבט עיניה ובצל-חמדתה.
  קחו
  מאתנו את האשה וקסמיה והשיבו לנו את העולם; קחו מאתנו את קללת החיים והשיבו לנו
  את הטוהר שבחיים; קחו מאתנו מה שרמות ימלל והשיבו לנו את המישור!.. שם על ההרים
  תהיינה קרבתן ואהבתן, ואנחנו נשכון לבטח.
  ובשנאתי
  העזה אז להן ולכל חלל-עולמן, לקחתי עט-עופרת ונייר ואחרוט לדורות את הדברים
  האלה:
  "אל האשה.
  ארורה
  את, ארור יפיך ותומך; ארורים חייך וקדושתך, ארורה את לדורות. ארור היום
  שראיתיך, ארור היום שבו הקדשתיך; ארור היום שבו טימאתני בקדושתך. ארורה השעה בה
  חלמתי חלום שלותך, ארור הרגע בו נהניתי מאורך, ארורה את וזיו-היופי שלך.
  אני
  שונא אותך ושכונתך, אני שונא כל משבתי יפיך וטהרתך, אני שונא חלומותיך ודבריך.
  תכלית שנאה שנאתיך, אני שונא ואתך בכל חיי ומהותי, אני שונא אותך לדורות.
  ארורה
  את וחייך וכל אשר לך, יקללך ה' אותך ואת חייך.
  ונתקדשתי
  מטומאתך – – – "
  ולמחרת
  היום, בלכתי על פי מקרה לבית-זמרה ואשמע איזה שירי נכאים, הנני רושם בספר-יומי
  את הדברים האלה: 
  "במוזיקה
  אני שומע בכיה לדורות... יזמרו המה ואני אבכה, ישמחו המה ואני אקונן, ולבכות אני
  יכול עתה, לבכות, לבכות ולבכות.
  את
  כולכם אגרש מגן-עדן שלכם ואצית עליכם מוקדי עולם. לכולכם אשיר שירת נכאים, כמוה
  לא שמעתם.
  אני
  שונא אתכם ואותי, את העולם וצללי העולם, את החיים וצללי החיים.
  רק
  לבכות אני יכול, אני רוצה; רק לקונן על משבתי הימים, לא אשלים אתה עד רדתה.
  איבה ניצחת תחת אהבה ניצחת".
   
  טז
  הנני
  מתבייש לספר הלאה.
  היא
  שבה כעבור ירח ימים העירה, ותודיע לי מקודם את בואה. ואני, אחרי אשר גמרתי
  בדעתי שלא לקבל את פניה, יצאתי לקראתה אל התחנה...
  ובלכתינו
  שנינו למצוא לה דירה דיברנו יחד כמו לא נפל דבר בינינו; וככה היה כל הימים
  אחרי-כן.
  יחד
  אכלנו ושתינו, יחדיו הלכנו לטייל נבקר את מכירינו, ששבו גם הם העירה, ושנינו לא
  ידענו את התהום הרובצת בינינו.
  וגם
  אז בושתי מעט מפני מכיריאלה, אשר לקחה אזנם שמץ מן הדבר אשר היה בינינו, וגם
  מפני בושתי. – הנני יודע שלא יתכן הדבר אשר אני עושה, שלא יתכן להתקרב אחרי
  הריחוק ולעשות דבר שאין את נפשי לעשותו.
  ובאחד
  הימים גמרתי בלבי לאמור לה הכל ולבקש מאתה פירוד בשלום.
  "עם
  נערה אחרת אוכל להתרועע – הנני אומר לה, – אבל אתך לא אוכל להתרועע עוד, לא
  אוכל לתת את ידי לאותה שדחתה אותי..."
  בנפש
  רפה היא שומעת את דברי, אשר לא לרצון היו לה, שנינו הולכים ומחרישים.
  הננו
  הולכים במעלות ומורדות שמסביב לעיר, הננו באים אל הפרור של דלת העם, הננו עומדים
  על יד בית קטן – מקום מעונה מתחת הגג.
  אני
  מושיט לה ידי לפירוד, והיא אומרת: "האם לא תבוא לרגע עמדי?"
  בלי
  רצון הלכתי אתה ואצעד על השלבים כמתעתע, הנה הדלת הקטנה פתוחה. והנה אנחנו בחדרה
  הקטן, ואני יושב כשומם על יד השולחן מבלי דבר דבר.
  היא
  צועדת לאורך החדר הלוך ושוב, ואני יושב כפוף כנזוף ומתבייש בעצמי לשבת כאן.
  ולפתע
  אני קם ממושבי וממהר להיפרד ממנה: "חיי בטוב! חיי בטוב!" הנני ממהר
  לרוץ אל השלבים, ובבואי החוצה והנה גשם דולף עד כי לא אוכל ללכת הלאה.
  זהו
  הקץ – הנני אומר לי ביגון-נפשי – ככה חיינו וככה נפרדנו... פירוד בן-רגע מעולם
  מלא... לא! לא אוכל לעזבה באין אומר ודברים. אשוב על עקבי. עוד דבר אחד אומר לה
  ואחר אחדל... עוד דבר אחד..
  לא!
  ארוץ לי מפה! לא אראה אותה לעולם; אומר היצר השני שבתוך נפשי, אני נושא את רגלי
  ללכת, והנני שב לאחורי דלתה. הנני דופק בחשאי...
  ובפתחה
  לי את הדלת – עיני דולפות, וכבד-פה אני מגמגם: "כל העוז שבנפשי... כל... לא
  ירשה לי להיכנע.. אנוס הייתי לשוב... לא אוכל לעזבך..."
  בעייפות-נפש
  הנני יושב על הספסל והיא הולכת בחדרה הלוך ושוב, הלוך ושוב... וכרגע היא עומדת
  באמצע החדר ומבטת עלי בחמלה חודרת כליות ולב, "הנני יודעת מה אנכי בלעדיך –
  היא אומרת במרירות – מאומה אינני בלעדיך; גלמודה בארץ נכריה, באין נפש... אבל מה
  אעשה? אינני יכולה להיות לך את אשר עלי להיות, אינני יכולה... אסון הדבר,
  אסוני..."
  ואנכי
  קם כמוכה מכת מרדות, הנני עוצר בי בחזקה לבל אפול וברעדה הנני מושיט לה את
  ידי: "היי שלום! חזקי ואמצי! היי שלום!"
  מדוע
  אכחד? גם מעין דרשה על אודות הרגשות אמרתי לה אז אמרתי לה שאני מרגיש מעין
  רגשות משה לפני מותו בראותו את יהושע הרך עזוב לנפשו...
  כל
  כך התרגשה אז נפשי.
   
  יז
  עייף
  אנכי לספר כל שברון נפשי בצאתי מאתה בבוא צללי הערב וכל היגון שבאותו הערב. אבל
  כסבור הייתי אז שהדבר כבר בא עד תומו; והסברה הזאת הרגיעה מעט איזה חלק-נפש בודד
  אצלי, שלא נשטף כל כך במצולת היגון.ועל כן לא יפלא הדבר כי תמהתי מעט על
  הקיצותי בבוקר ומצאתי מכתב שלוח אלי ממנה, מלא זכרונות תוגה והשתפכות-נפש חדשה
  לי.
  מכתב
  יבוא אחרי מכתב, ואני כלא שומע.
  ואחרי
  עבור איזה ימים מלאים שממון ומחשבות על גבי רגשות נפגשנו לפתע יחד, היא עמדה
  ואנכי עמדתי, ונלך אל היער הוקרוב, בין-הערבים היה... על שן-סלע היא יושבת והיא
  מבקשת את קונה.
  יכול
  לא יכלה לחיות בלעדי – היא אומרת בחשאי, – לעולם לא תוכל לאהוב אותי, היתה אומרת
  , ועתה תראה שאין נפש יודעת עתידותיה...
  ואנכי?!
  אילמלי
  הייתי אז כורע לרגליה, כי אז נפלה גם היא על צוארי. נשיקות אל-מות היו באות
  משתי הנפשות ואסירי-האהבה היו באים. אולם אני פחדתי ברגע האחרון חכים הייתי
  ברגע האחרון וכחכים דיברתי באזניה מעין אלה הדברים:
  "כאח
  ואחות היינו יחד ומחשבות זרות לא עלו על לבבי, לו לא דחית אותי בטרם שאלתיך,
  דוקא בשביל שדחית אותי, ביקשתי מאתך יותר ממה שהיה לי לבקש; כלומר, האהבה לא באה
  מאליה. הנך מתחרטת עתה על כל הדחיות שדחית אותי לחינם והנה את מבטלת דבריך
  למפרע, כאילו לא אמרתם. נניח שגם אנכי לא דיברתי דברי אהבה באזניך. והנה אנחנו
  עתה כאנשים קרובים חדשים, מבלי כל נפש אדם ביניהם, ובכן נהיה מעתה כאח
  ואחות..."
  וכה
  דיברנו בשלוה כשתי שעות ונלך לביתנו בלב שליו, היא מצאה אותי אחרי-כן ואנכי
  מצאתי אותה; ושנינו בני-חורין, שנינו...
  וממחרת
  היום ההוא בעלות השחר מיהרתי ללכת אליה ולהביא לה ספרים חדשים היא כבר קמה,
  ופניה לא היו לה... היא הלכה אתי לטייל, אולם מיד שבה, כי כוחה עזבה היא ביקשה
  אותי בעת היפרדי מאתה לבוא אליה אחרי הצהרים, ואני באתי. היא בישלה לנו חמים.
  ואני ביקשתי אותה שתשרוף כל מכתבי האהבה אשר הריצותי אליה לפנים. חפצתי לנסותה.
  ובהוציאה
  אותם לשרפם על האח כמו לבי מת בקרבי. אז ידעתי כי לא תרגיש אלי מאומה, ואחרי
  עזבי אותה כתבתי לה בפעם הראשונה דברים של מה בכך: צר לי על עתותי שהקדשתי לנפש
  של חולין!..
  את
  המכתב הזה שלחתי לה לפנות ערב והיא קיבלת אותו בבוקר, בעת עזבי את מעוני ללכת אל
  בית-האוכל לאכול ארוחת-הבוקר ואני שומע את שמי מאחורי, היא כמעט רצה מאחרי
  ומחזקת אותי במעילי:
  "מה
  זאת עשית לי? מדוע הכלמתני?"
  "הניחי
  לי פן אבייש אותך עוד יותר".
  "לא!  לא אניח אותך, אתה רמזת במכתבך אלי שגם
  רעי אשר עזב אותי לא עשה כל עוול".
  "אמנם
  כן, כל ימי הצטערתי על אשר כתבתי דברים קשים אל הצדיק הזה".
  "צדיקים
  המה האנשים שאנחנו נלכדים במפחם!" – צעקה כנדהמה – "ארורה השעה בה
  הכרתי אותך לדעת"
  "ארורה
  השעה בה ראיתיך בפעם הראשונה!" – צעקתי אחריה ואפול על פני כמתעלף.
  כל
  עולמי חשך בעדי, ואני קם כמו מעמק רפאים ובוכה. הנני הולך ובוכה.
   
  יח
  שני
  ירחים עברו מאז, והימים לי ימי עבודה ויאוש, ימי חרף ויאוש, ימי עצלות ויאוש.
  אנכי ידעתי כי שוממה היא בלעדי,, כי מתגעגעת היא לקרבתי. ידעתי שפניה נפלו
  בבדידותה ושתקח את ידי בהושיטי אותה לה. אבל אני לא אשים לב לזה בעוז רוחי.
  בכל
  פעם שנפגשנו באולם בית-המדרש הגבוה הייתי מתנכר לה, ובעברי לפניה לא שמתי אליה
  לב. – הנני מתרועע עם נערות נכריות לי, רק למען הרעימה, ומראה פנים שוחקות גם
  בשעה שלבי בל עמי. היא שולחת אלי לשאול לה ספרים ממני על שם אחרת, ואנכי משיב את
  פני שתיהן רידם. היא מתגנבת לבקש את קרבתי ואנכי מתרחק.
  ועוד
  היום הדבר מוזר בעיני: היא התעלפה
  פעם אחת באמצע השיעור. השיעור נפסק, וכל התלמידים והתלמידות רועשים סביב, להשיב
  רוחה אל קרבה; ורק אנכי לבדי מטייל בפרוזדור האולם ומעשן בלב מלא מנוחה, ואני
  אינני רגיל לעשן הרבה...
  ואחר
  הדברים האלה חלתה ותפול למשכב. הרופאים כבר אמר נואש לחייה, ואני יושב על יד
  ספרי, כאילו הדבר אינו נוגע לי כלל.
  היא
  מבקשת לראות אותי בטרם תלך למנוחות, והיא שולחה אלי נערה בודדה מבנות עם הארץ,
  אשר לקחה את לבבי לפנים מבלי אשר גיליתי זאת לה, בהשתוממות-כבוד קיבלתי את פני
  הנערה במעוני, כי לא פיללתי לראות אותה פה; אבל את בקשתה דחיתי, ותשב ריקם.
  "לא
  אוכל ללכת... לא אוכל..."
  שליח בא אחר שליח ורץ אחרי
  רץ. כבר אתא ליל, הסכנה קרובה, ואני בא. אשה אחת צעירה מן התלמידות ליותה אותי
  על דרכי; היא מיהרה לבוא להגיד לה שאני בא, ואנכי באתי אחריה בנפש נוקשת.
  מבעד
  המיטה הלבנה, המכוסה לבנים, נראתה כותנתה הלבנה ובפניה הלבנים ראיתי רק שתי
  עינים כגחלים לוחשות, וגם מלה אחת שמעתי מקולה החלש: תודה!
  כרגע
  שעה ישבתי על יד מיטתה כחולם. הרופאת אמרה כי על החולה לנוח, ואנכי הולך בלב
  שליו.
  האבן
  לא היתה צריכה להתגולל מעל פי הבאר: הבאר לא היתה מכוסה...
   
  יט
  היא
  החלה לשוב לאיתנה, ואני כבר עומד על מפתן כלות לימודי. רק ימים מספר עוד לי
  לשבת פה ואחר-כך אלך לבירת אשכנז, לשבת שם ישיבת עראי טרם אשיג זכות ישיבת קבע.
  יום
  יום הנני מבקרה, ויום יום הנני מתחרט על
  זאת... רק בשבתי על הספסל על יד מיטתה ובראותי את פניה החולים מבעד לשערותיה
  היפות הנני מרגיש מעין רגשי-נועם, או, יותר נכון, מעין הנועם שבחמדה. אולם
  בלכתי מאתה הנני שוכח אותה, והנני חולם על אודות הימים באים, ימי צאתי מפה לארץ
  נושבת...
  עוד
  אני פה וכבר אני רואה את כל העבר בעינים מתגעגעות על העבר ושמחות על מה שעבר...
  לכל
  התלמידים והתלמידות שהיו רחוקים לי הנני מתחיל להתקרב ברוחי, ואני רואה בכולם
  איזה צל-נפש שפגשתי אותו בחיי ושלא אפגוש אותו עוד...
  וכל
  התמיהה הבאה בעודנו על מפתן החיים ובזמן שאנו מקיפים כל אופק חיינו באה גם עלי
  בזכרי את הימים האחרונים.
  במחשבות
  באתי וברגשות יצאתי, ברגשות חדשים ובדחיות נפשיות חדשות, אשר הראו לי עולם אחר
  ושאון חיים אחרים.
  רק
  בהקיצי בבוקר הנני מתירא מפני החורף העולמי ואני מרגיש את אפיסות ההכרה
  האנושית מול האין-סוף שבלא-יודעים. אמנם אחר-כך בעלות השמש וקרני השמש ימלא
  לבי חירות ונפשי מחבקת זרועות עולם וכל מכמני שחקים.
  מה
  תתנה ומה תוספנה לי כל הנשים שבעולם עם פחד האהבה ותענוגיה? מה לי הכא, מה לי
  התם?
  והנה
  עזבתי אחר זה את ארץ ההרים ושבתי לארץ המישור שבאשכנז, לטבור ארץ אשכנז. ואז באו
  עלי ימי החליפות והתמורות, התחלת מלחמת-חיים חדשה וחלומות חדשים.
  לכאורה
  באו לי ימי המעשה והיציאה ממדרש למעשה. אבל אני עודני חולם לעשות, רק חולם לעשות, והחלומות רבים, טובים ורעים,
  חיצוניים ופנימיים.
  על
  פרשת דרכים הנני עומד, ובכל הדרכים הנני חפץ; לכל המגמות אני שואף וכל החלומות
  אחלום... אחלום ירידת עמי ותחיתו, אחלום תחית גוי וחורבנו, אחלום על דבר קברות
  אבותי ובנים שבים לגבולם. – על הרי יהודה אלך ומשואות בידי, שם בתחתית ההר
  יתיצב כל העם ולפניהם לוחות ושברי-לוחות. ולהררי-אלף אשוב; שם אחצוב לי מערה בין
  חגוי הסלע ואשב שם לבדד עם אלהי.
  וגעגועים
  בלב, למנוחה ולעבודה, להכא ולהתם.
  גם
  אותה אזכור ולא אזכור. עוד רשמי אהבה ואיבה עולים ויורדים, יורדים ועולים.
  ערבוביה של רצונות שונים בי, יאוש ותקוה, עליה וירידה, ועוד פעם ערבוביה.
  אינני
  יכול לספר את הלך-רוחי אז, אבל אולי יספיק מה שכתבתי אז לאחד מרעי, מעין
  הדברים האלה:
  "אתה
  יודע את ה'ספקן' שבי. אינני מבקש לי מרכבות, עבדים ושפחות, רק חדר אחד, כר להניח
  עליו את ראשי ומעט פת בסלי דרוש לי, גם שולחן אחד ומנורה אחת".
  ובתוך
  כך העולם רחב מאד, החיים שטוחים לפני עם כל הקסמים שבידם, והיצר הרע שבתוך מעי
  חפץ חיים. והחיים הולכים וזורמים, הולכים וזורמים, הולכים ונכנסים לתוך בני-אדם
  גם בני-איש, רק אני הגבר הנני עומד מבחוץ...
  כל
  העולם שרוי בנחת ואני בצער.
  ויש
  שאני מצטער על היהדות, שלא תדע לגדל נזירים בישראל, כי לו היה אצלנו בית-מקלט,
  כי אז קיללתי את החיים ואת הנשים גם יחד והייתי בא לתוך חדרי-חדריו.
  ושם,
  בירכתי החדר המופנה אל ישימון נורא, הייתי יושב בין-הערבים ומסתכל בחורבנו של
  עולם.
  ויש
  אשר ברדת השמש וסלעי-מגור מתאדמים, המחשבות שבערימת ספרי נסוגות מעט אל הצד ואני
  מגביה את השמלה הפרושה לפני על הקרקע. הנני פותח את הדלת הנסתרת ואני עובר
  בכוכים ובמערות, קור וחושך מלוים אותי, וגם לבי לא ידפוק בחזקה.
  ואותו
  הלב יוצא לקראת הנזירה הבאה לקראתו, והיא עטופה שחורים, לבושה שחורים, ועיניה
  שחורות, רק הלובן שבפניה ילבין כל השחור שבעולם, והעולם ילך הלוך ורחב, הלוך
  ורחב, והכל כספר גללוי לפני.
  הכל
  כספר, ובאותו הספר הכל כתוב באצבע אלהים.
  והאלהים
  עומד לפני בדמות אשה.
  אני
  מושיט לה את ידי, אני נופל על צוארה, אני בוכה, אני נושק ומת בנשיקה.
  ושם,
  בשעה דנשקי תרי עלמיא אהדדי, הנני מרגיש מעין עולם העבר, מעין חיים שהיו לפני
  החיים המוגבלים מששת ימי בראשית; והחיים הולכים הלולך והתערב עם מין נועם שקצרה
  לשוני מהביעו והוא כעין השינה הנעימה...
  שנת
  עולם, חדלון של הויה!..
  אבל
  בשעה שעודני בחיים חיתי, בשעה שעודני סובל את כל פגעי החיים, הנני טומן את כל
  ספרי ודן אותם לגניזה, והנני בורח הרחק לכרכי הים, לשדות חמד...
  ויש
  אשר בצאת השמש, וכל קערת השמים מתאדמת באודם ירוק ככרתי ובהרות לבנות כשלג
  קורעות את שלל הצבעים, אני שוכב פרקדן על גבעה קטנה, לפני גיא אין-סוף שיצאתי
  ממנו, והעולם החדש שקיבלתי בשתי ידים, ועבירות נעימות וחטאים נאים מקיפים אותי
  מכל צד.
  מאין?
  ולאן?
   
  ובעודני
  חושב ומתפלסף: "מאין ולאן?" בא אלי מכתב מאתה, והמכתב מלא אהבה,
  נכאים שבאהבה והשתפכות שבאהבה.
  עזובה
  ובודדה היא בארץ ההרים, אומרת היא: שם תחשוב ותהגה באשמתה הגדולה שאשמה לנפש,
  ולה צריכים עתה רחשי-נפש וקרבת-נפש...
  עתה
  היא יודעת אותי ואת אשר בי, היא יודעת אנה פני מועדות, ושמה גם עיניה נשואות.
  נפשה נשואה לקרובת-נפש, לאהבה ושלותה ולנועם שבאחוה.
  גם
  את לחמה תאכל עתה במסכנות. אולי אהיה לה לעזר בחומר וברוח...
  על
  החתום באה פלונית בת פלונית, ועל גב המכתב מלמעלה היה כתוב על פי טעות במזיד:
  "לפלונית"!
  לא
  משטה היא בי. דבריה הכתובים יצאו מלבה הבודד על מנת לפעול על לבי הבודד, אבל אם
  לאסונה לא יהיה לבי נשמע לה עתה תוכל לאמור: משטה הייתי בך.
  כן
  הנה הנשים האלה, שלבן במחשבתן ובסתר מחשבתן. כן הנה בנות-חוה באכלן מפרי
  עץ-הדעת על מנת לגרש את האדם מגן-העדן ולהשליכו לפני להט החרב המתהפכת.
  ובהפכי
  בדבריה רק שחוק מר עובר על פתחי פי: זוהי אחרית אותו דבר ותוצאותיו...
  כל רגשותי ויחסי לאותה נפש פרחו בבת – אחת, כמו נמחו כולם, ומאומה לא נשאר בנפשי מכל
  החזיון הזה, המלא היתול ותוגה גם יחד.
  כשנה
  ומחצה סבלתי משא כבד וחתמתי על אודותיה כל הימים. שעות לאין מספר איבדתי רק
  בגללה, רגשות רבים וחלומות-נפש הרבה הקרבתי לנפש זרה, חשבתי למצוא בה איזה דבר
  בעדי ובעד חיי. והנפש ההיא לא היתה מאומה, רק קיקיון דיונה...
  בין-הערבים
  היה הדבר, כל היום הרגשתי צער נפש וכל החלומות הקשים שבנפש, ובצאתי, בבוא השמש
  להאדים את כל האופק הרחב שעל הכפר הרחב לפני חרובי, הרגשתי את עצמי בן-חורין לגמרי.
  וכך
  היו כל יסורי נפשי באותה שנה-ומחצה רק צללים עוברים ודברים שאין בהם ממש. רק עורבא פרח, רק עורבא פרח..
  
   
  
 




 










</body>
   </text>
</TEI>
