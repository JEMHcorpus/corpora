<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>הערה</title>
            <author>יוסף חיים ברנר</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/brenner/london_022.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1907" notBefore="1907-01-01" notAfter="1907-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







הערה / י"ח ברנר








הערה

י"ח ברנר






 
  
  בקונטרס זה של "המעורר" הולכים
  ונמשכים דברים מדברי ת. קארליל על האדם-הגיבור בתור אלוהות.  הדברים כשהם לעצמם, עם האופטימיות שבהם
  כלפי העבר והעתיד ועם אי-ההבנה העקשנית בעצם הענין שבהרבה מקומות – ביחוד האמרות
  מעין: "בני אדם יגעו תמיד לחדור אל האמת" – מצלצלים לפעמים כהד רחוק
  מעולם רחוק של הוגה-דעות אנגלי ורומאנטי תקיף.  אבל מפני שהמושגים השוררים בדור הזה ברחוב-היהודים הצעיר
  ושאין מהרהר אחריהם הנם ההפך הגמור מן הרעיונות המובעים בכאן, מפני שעכשיו הכל
  אצלנו זובחים זבח להמונים ומביאים קרבן-עולה לפרוליטאריאט והמושג של גיבוריות
  נהיה לאות לבני-מרי, לבעלי "אידיאולוגיה בורז'ואזית", ר"ל – אולי
  כדאי הוא מאוד לשמוע גם את הקול הזה שמאידך גיסא ואת המחשבות האלה, שבכל אופן יש
  להן ערך ועלולות הן במידה ידועה לבוא כשמן בעצמות בני-נעורינו היבשות.  מריקו של השמן הזה מכליהם לכלינו הוא
  גם כן אחד הקרובים-הרחוקים; הוא המרצה והוא המוסיף נופך מדיליה, ודא עקא, שבנופך
  הנוסף יש שהוא רחוק לגמרי. 
  לכאורה, דברים הנשמעים והראויים להישמע, אע"פ שהם נראים קצת
  כמתמיהים, אע"פ שאינך תמים-דעים עמהם, ופתאום – "התקשרות(!) עם
  גרמניה" – ופתאום – שיר-תהילה משונה ל"אשכנז"... ופתאום –
  "גיטה וביסמארק לא היו ולא נבראו רק בשביל בני עמם בלבד אלא גם בשביל הרבה
  אומות אחרות".. גיטה וביסמארק – אויה לי!
  כוח, כוח, כוחו של היחיד, של הגיבור – שפיר;
  אודין, כפי שהוא מצוייר במוחם של עובדיו, אלכסנדר מוקדון, יהודה החשמונאי,
  מוחמד, גריבלדי – שפיר טובא! מכל דין סמוכו לנו! אבל ביסמארק – מאריה דאברהם, מה
  לו פה? כלום פוליטיקן ערום ביותר ואכזרי ביותר, האומר לדכא ארץ בעזרת חוקים
  רשעים וחיילים-אבטומאטים, בעל כוח עצמי הוא? מכזה אתה רוצה ש"נוציא
  ניצוצות בשביל אור-נשמתנו"? לאן הובילך רעיונך, הכותב?
  וכמובן מאליו, שבא אני להעירך על זה לא מפני
  שאני רואה, חס ושלום, איזה חשש-סכנה בנכבדות שאתה מציע לנו – ממש כהני חסידי
  ופרישי לאחר שמכבים את העששית – עם האופי של מרת גרמניה ואפילו לא באפולוגיה המשונה
  שלך בנוגע לאחד מרוצחי-העולם. 
  סכנה עצומה יש בדברים כמו אלה, בהערצת שם ביסמארק, כשיש להם השפעה אצלם,
  במקום שתלמידיו וההולכים בעקבותיו לא מתו, אבל אצלנו –  למעשה הן אין זה נוגע כלל, הן אין זה
  אלא דברים-בעלמא בפועל ממש, ולהלכה – אנחנו העברים המדוכאים גדולי-הרוח לא נשלוף
  לעולם את נעלינו נגד המושלים בחניתות. 
  יודעים אנו היטב, מבשרנו נחזה זה, כי קטנו של איזה באלמאשוב עבה וכבירה
  בגבורה גופנית ונפשית מכל מתניהם של הביסמארקים הארורים ההדוקות בחרב.  מעיר אני על אמירתך כשהיא לעצמה ובשביל
  עצמך.  למה הסנוורים הללו? למה
  סגירת העינים במקום שהדבר ברור כיום? איזה איתן למשל, אפשר לראות, – נו, אומר –
  מזה הפגם ההמוני, האידיאוטי, שהצבת למוטו? "אנחנו האשכנזים יראים רק את
  ה' וזולתו לא דבר בתבל".  כל
  הרוכבים והתליינים שבכל הארצות. 
  אלה חזירי-היער הפראים היושבים על כיסאות, אמרו ואומרים כאמירה המחוכמה
  הלזו, אלא שבמקום "האשכנזים" הם מנסחים: הרוסים, ההישפאנים,
  התורכים, האנגלים, וגומר.  הבה
  גודל, איפוא!
  "חלום האדם העולה למעלה" וביסמארק,
  יוצרו של "פאוסט", ב' חלקים, ויוצרו של החוק נגד הסוציאליסטים – שומר
  ישראל עמך, ר' בנימין!
   
  ["המעורר",
  שנה ב' חוברת ב', פברואר 1907; החתימה: בר-יוחאי]
  
 




 





 






</body>
   </text>
</TEI>
