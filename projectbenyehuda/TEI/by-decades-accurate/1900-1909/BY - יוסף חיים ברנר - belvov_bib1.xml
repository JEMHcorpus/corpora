<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>ביבליוגרפיה</title>
            <author>יוסף חיים ברנר</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/brenner/belvov_bib1.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1908" notBefore="1908-01-01" notAfter="1908-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







ביבליוגרפיה – [אמנות וחיים] / י"ח ברנר








ביבליוגרפיה [אמנות וחיים]

י"ח ברנר






 
  
   
  קונסט און לעבען.  א שריפט פאר ליטעראטור, קריטיק, וויסענשאפט און קונסט.  רעדאגירט דורך אברהם רייזען, ערשטעס
  בוך.  פערלאג "פראגרעס",
  ווארשה, יון, תרס"ח.
  [אמנות וחיים", כתב-עת לספרות, ביקורת,
  מדע ואמנות.  ערוך בידי אברהם
  רייזן, ספר ראשון.  הוצאת
  "פראגרעס"]
   
  זכות אבות – ה"בלעטלאך" וקובץ
  "הספרות והחיים" של פרץ, קובצי "המאה העשרים"
  ו"פרוגרס" של רייזין בעצמו – לא עמדה לו לספר הראשון של "האמנות
  והחיים" שיהא עולה יפה.  אותה
  החיצוניות, אותו החוט, אותו הרוח ואותו הריח – ולא הא.  יש שורות יפות בשירי אימבר
  וכמלניצקי, יש קווים נכונים אחדים ברשימותיהם של טייטש ואש, יש ערך ספרותי
  לתרגום מאוקרינית, אותה התמונה שקראנו כבר גם ב-"Җурнал для всех" [1] הרוסי, שנה זו (מה שאי-אפשר
  לומר גם על תרגום השירה בפרוזה מפולנית).  בנעימות נקראת הרשימה "בת-העם" של העורך (מה
  שאי-אפשר לומר על יתר דבריו בקונטרס זה...), למרות מה שהדבר כבר היה מודפס פעם
  ב"צוקונפט", כמדומני, ולמרות הקלקול המדאיב בסוף: "תודה לך על
  האמונה שהשבת לי!".  תשומת-לב
  ביחוד מעוררת הרשימה "שפוך חמתך" של ל. שפירא, הנושמת בכשרון ובזעם
  לאומי-אנושי, ואחרי כל אלה – לא הא. 
  ולא רק מפני אותו הטעם הבאנאלי שהביבליוגראף של "האמנות
  והחיים" מציין בנוגע לקובצים הספרותיים הז'ארגוניים: מה שאין בהם רוח
  מאוחד, נשמה אחת מחיה את הכל... רוח זה ונשמה זו הנם, בעצם, לאו דוקא... דברים
  ספרותיים טובים מכונסים במקום אחד – יש להם כבר ערך, אם גם אין נשמה אחת להם...
  העקא שב"אמנות וחיים" היא, מה של"חיים" אין כל זכר
  ו"לאמנות" – רק זכר. 
  הדברים המנויים למעלה יש להם, בודאי, ערך ספרותי, אבל, בכל אופן, לא ערך
  אמנותי.
  ראוי לציין בקונטרס זה את המאמר
  "הערות-מבקר".  הרעיון
  העיקרי צודק וההרצאה – שנונה. 
  "בשביל היחיד, בשביל הבודד, בשביל זה המביט בעינו הוא על העולם,
  בשביל זה שיש לו קצת נשמה מדיליה, לא היתה העתונות מאז ומעולם אלא תיבת-נגינה,
  "קאטערינקה בלע"ז". 
  ולפיכך תהא העתונות מה שתהא ואל תסאב את הספרות האמיתית בערבוב מין
  בשאינו מינו.  תרקוד העתונות לפני
  ההמון הגדול, תמלא את צרכי הרחוב לחדשות ותעשה מה שלבו חפץ – ויהא קיר מבדיל
  בינה ובין הספרות האמיתית.  אלה
  שיש להם צורך בספרות נשמתית יבקשוה אז מעבר לעתון, שעל פי עצמותו אינו יכול
  ואינו צריך לספק את זה, ואם הוא, העתון, יוצא וסוחר, לכאורה, גם בזה, יוצא בהכרח
  לא הא ולא הא.  לא כל שכר, אלא
  הפסד גרידא.
  מן הדברים הנכונים האלה צריך היה להקיש על
  ספרותנו העברית, שרחוב אין לה כלל, כי לא צריך לחלוטין להצטער על מה שאין לנו אלא
  עתון יומי אחד.  דיינו.  מה שדרוש לנו הוא – קובצים ספרותיים,
  מאספים לספרות היפה ולבקורת אמנותית. 
  זה ורק זה.
  
 




 





 











[1] ["כתב-עת
לכל"]








</body>
   </text>
</TEI>
