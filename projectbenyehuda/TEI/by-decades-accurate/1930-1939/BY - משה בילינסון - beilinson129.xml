<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>העודף בקופת הממשלה</title>
            <author>משה בילינסון</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/beilinson/beilinson129.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1933" notBefore="1933-01-01" notAfter="1933-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







העודף בקופת הממשלה / משה בילינסון










העודף בקופת הממשלה

משה בילינסון



 




 
  
  מדינות העולם יכולות להתקנא בממשלת
  ארץ-ישראל וכל שרי-הכספים שלהן – במנהל אוצרה, בתקופה, שכל הממשלות
  אוחזות באמצעים בלתי רגילים, מטילות עול כבד, ההולך וגדל, על אזרחיהן,
  מנהיגות קימוצים של קיצוץ, נכנסות בבריתות משונות אשר עוד לפני זמן קצר
  קשה היה להעלותן על הדעת; בתקופה זאת, כשהעמים מקימים משטרים ומהרסים משטרים, נפרדים ממדינאים גדולי נסיון וזורקים את עצמם לתוך זרועות כל מי שמרבה
  להבטיח – וכל זה מתוך בחינה אחת, אשר בסוף חשבונה אפשר לנסחה במלים
  מעטות ופרוזאיות למדי: "איזון התקציב" (מציאות אנושית רבת-יסורים מסתתרת מאחורי שתי מלים אלו!), בתקופה זאת
  בטוח מנהל האוצר הארצישראלי מכל צרה ומכל דאגה.  ולא רק שאיננו יודע גרעון-תקציב מה הוא
  אלא סכום גדול, סכום עצום לפי מידות התקציב הארצישראלי – כמיליון לא"י
  –שמור אתו בקופתו.
  מה יעשה בסכום הרב הזה? אין להניח שישאר ללא תנועה כל שהיא.  אין זה ממנהגי האדמיניסטרציה הבריטית, ואף
  מותר לפקפק אם היה בדבר משום הגיון מדיני וקולוניזציוני.  מנהל אוצר ממשלתי איננו בבחינת עכבר
  השוכב על דינריו. 
  האוצר הממשלתי מהווה גורם כלכלי וסוציאלי בחיי המדינה.  ודוקא בתקופתנו
  אנו הולך הגורם הזה וגובר במשקלו ובערכו.  הסכומים השמורים באוצר הממשלתית, לא ירד
  אליה ממרומים.  הכוחות האלה משלהם
  ובשלהם הם.  גם וכמה בארצנו, הצמאה
  כולה להפראה ולגילוי אפשרויות גנוזות, שאליהן
  נושאים את נפשם המונים בתוכה והמונים מחוצה לה.  ועם זה, בכל מקום אשר העין תפנה: חקלאות,
  תעשיה, השכלת העם, בריאותו, טיפול סוציאלי – תמצא ליקויים וחסרונות
  ועזובה, העומדים בסתירה משועת לדרישות הארץ
  ולתפקידיה.
  והן על אף ההזנחה מצד הממשלה, על אף המכשולים
  הגדולים והמרובים, נתונה הארץ בקו התפתחות.  כוחות מיוחדים – העליה
  היהודית, ההון היהודי – מפרים את שדותיה, ללא עזרה ממשלתית כמעט.  עודף זה השמור בקופה הממשלתית, לא ירד
  אליה ממרומים.  הכוחות האלה משלהם
  ובשלהם הם.  גם ההמונים הערבים נהנים
  רבות – ישר ובעקיפין – מן ההתפתחות המיוחדת הזאת, אם כי אין ביכולתה
  ואין בתפקידה לכפר על כל העזובה, ירושה בת מאות בשנים בה שרויה הארץ.  אילו היתה
  האדמיניסטרציה של הארץ הולכת לאור רעיון בונה, תכנית רחבת-דעת, אילו היתה הכרת ההתחיבות אשר
  במנדט, בכתבו וברוחו, נר לרגליה, היתה מוצאת
  כי עתה הוא רגע הכושר, מבלי לסכן מה שהוא, מבלי לתבוע דבר כלשהו מאת
  "משלם המסים האנגלי", אשר בשמו טענו נגדנו לעתים כל כך קרובות,
  אפשר עתה לעשות פעולה של ממש לפיתוח הארץ. 
  אותו פיתוח הארץ, אשר למענו הוציאו ספרים לבנים וכחולים –
  שקלקלתם מרובה על ברכתם – בגללו שלחו אלינו מומחים על גבי מומחים והם
  הסעירו את הרוחות יותר מאשר הפרו את כלכלת הארץ.  אותו פיתוח הארץ, אשר לשמו אמרו אפילו
  למשכן את הכנסותיה וללוות כסף אצל העם האנגלי, מדוע אינו יכול
  להיעשות, ולו במשהו, ולו בחלקו, בכסף תושבי הארץ השמור באוצר
  ממשלתם?
  עברה של האדמיניסטרציה הארצישראלית בשימוש
  בכספי-החסכון של הקופה הממשלתית, עלול לעורר
  דאגות.  הן אין זאת הפעם הראשונה
  בתולדות האוצר הארצישראלי, שסכומים רזרביים גדולים מצטברים בו.  גם בתקופת סיר הרברט
  סמואל היה כן. 
  אלא שהארץ לא נהנתה מעושר האוצר והאדמיניסטרציה [TO1] מיהרה לפרוע כל מיני תשלומים, מן החוב העותומני
  ועד הוצאות הכיבוש האנגלי, ללא צורך דחוף, ללא חשבון קפדני, ללא צדק
  יחסי לעומת מדינות אחרות שהיו, לאחר המלחמה, במצב דומה למצבה של
  ארץ-ישראל.  היתכן,
  שתקדים זה ישמש מופת גם לנציבות סיר ארתור ווקופ? היתכן שהכסף הרב הזה,
  פרי עמל קשה של תושבי הארץ, ביחוד ובעיקר: פרי העליה היהודית, לא יעמוד לרשות התפקידים הדחופים
  ביותר של הארץ, בסטטיקה שלה ובדינמיקה
  שלה, בדלותה עתה ובהתפתחותה העתידה, אלא יוצא לחוץ-לארץ או יתבזבז על
  בנינים מפוארים דוגמת בית הנציבות או יתפרט, פרוטה-פרוטה, בדברים של
  מה בכך – וגשם-הברכה יעבור מעל הארץ הצחיחה וישפך על פני ארצות אחרות,
  והמרץ היהודי, עליו לבדו יוטל התפקיד המדיני של הגברת כוח-הקליטה של הארץ?
  
  ה' טבת
  תרצ"ג (3.1.1933)
  
 




 





 













 [TO1]הסריקה קטועה לאחר המלה הזאת. לדעתי אמור להופיע כאן פסיק או נקודה.










</body>
   </text>
</TEI>
