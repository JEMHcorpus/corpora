<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>האיילה, העורב, העכבר והצב</title>
            <author>יהודה ליב גורדון</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/yalag/ylg155.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1859" notBefore="1859-01-01" notAfter="1859-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







האיילה, העורב, העכבר והצב / יהודה ליב גורדון



 




  
  


האילה, העורב,
העכבר והצב / יהודה ליב גורדון

 

אילה, עורב, עכבר וצב חברו

לשבת ארבעתם יחד בית חבר. 

ובנות מבטחים נסתרו

לבלי תראם עין גבר.

אך מה-זה יעלם מעין האדם?

אם בסלע במדבר תשים משכנך

ובקרקע הים ובין כוכבים קנך,

בכל יבאו, בכל תמצאך ידם.

ובצאת האילה בשדה לשוח,

התענג כמעט על נעם הרוח,

פתאם איש לקראתה; ותנס לברוח

ובמנוסתה ברשת נלכדה.

בין כה וכה ישבו ביתה רעיה

סביב לשלחן ויחכו אליה.

"מדוע זה האילה נפקדה ?

–  שאל
העכבר ברגזה ובלי מנוח –

הן מדי פה בטח נשב שלשתנו

אולי קרא אסון את חברתנו".

"הה מי יתן-לי כעורב כנפים

– אמר הצב – כי אז ביעף עפתי

ובכל פאתי השדה חלפתי

למצוא רעותנו קלת הרגלים".

העורב שמע ויעף כרגע

וירא מנגד מראה העצבת:

האילה האמללה בפח שוכבת.

חיש שב ויבשר לחבריו הפגע,

ויחלצו חשים ויקמו יחד

אמיצי לב כגבורים אין פחד

לשום
נפשם בכף ולהצילה.

העורב, העכבר יחישו שנימו,

הצב מתנהל בכבדת אחרימו,

כי מלבד כי קצרו למאד רגליהו

עוד ישא תמיד ביתו על כתפהו.

וברגע הרחיק הציד מעליה

וימהר העכבר אליה לגשת,

וינתק ויקוסס מוסרות הרשת

ויתן לשביה דרור ופקח-קוח,

ובשוב הציד ויתמה ויאמר:

"מי לקח שביי וימלט מלקוח?"

אז יבא העכבר בנקיק עפר וחמר,

אילת אהבים

באה בעבים,

העורב עף ויתיצב על ראש תמר,

אך הצב המלט לא עצר כח

ויראהו הציד ולקחו לקח:

"אתה תהיה לי חלף אבדתי

נחת שלחני, משמן ארוחתי!"

אמר ובילקוט שמהו.

אך העורב מעל ראהו

ויבשר לאילה, אז יצאה

חיש מתוך המחבא שם התחבאה,

ותעש גם היא ברמיה ובדעת

ותרא לציד וכמו צולעת

הרחק מנגד על ארבע רגליה.

והוא מהר וישלך מעליהו

ילקוטו ובגדו ושאר נטלהו,

בעבור יקל לו לרדף אחריה.

אך היא שבה חיש ותסתר

בעבים בכפים בין הרי בתר,

ובין כה בא העכבר בעל השנים

וינתק את חוטו

מעל פי ילקוטו,

ויפתח חרצבות הצב פתח,

וישאר הציד מבלי מרזח

ובלי ארוחת הצהרים.

 

ממשל קדמון מעבר לנהר חדקל

המשל הזה הגיע אלינו;

ודבריו יקרו מרבאות שקל,

כי מבהמות שדי אלה ילפנו,

כי טוב לאדם מכל הון ונחת

בהיותו עם אחיו לאגדה אחת.

 





 






</body>
   </text>
</TEI>
