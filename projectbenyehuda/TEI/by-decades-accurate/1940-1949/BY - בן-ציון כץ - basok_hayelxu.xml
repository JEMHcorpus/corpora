<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>היֵלכו שניים יחדיו - בן ציון כ"ץ כידיד וכמניח יסודות לביוגרפיה של שאול טשרניחובסקי</title>
            <author>בן-ציון כ"ץ</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/katz_benzion/basok_hayelxu.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1944" notBefore="1944-01-01" notAfter="1944-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







הילכו
שניים יחדיו? –
בן ציון כ"ץ
כידיד וכמניח
יסודות
לביוגרפיה של
שאול
טשרניחובסקי /
עידו בסוק














הילכו
שניים יחדיו? – בן
ציון כ"ץ
כידיד וכמניח
יסודות
לביוגרפיה של
שאול
טשרניחובסקי

עידו
בסוק



    




 
  
  עיתונאי
  בעל אחריות
  ציבורית-לאומית
  בכוונת מאמר
  זה לעסוק במערכת היחסים בין העיתונאי הנודע, שהיה גם חוקר וממואריסט פורה, בן ציון כ"ץ (1958-1875) לבין המשורר הגדול.
  טשרניחובסקי היה דמות מרכזית בחייו של כ"ץ, ספק גיבור תרבות נערץ ספק עולל-טיפוחים הזקוק לסיוע ולתמיכה כמעט מתמידים. הוא מופיע תכופות בזיכרונותיו, שהתפרסמו בעיתונים ובכתבי עת שונים בעברית וביידיש (הצפירה, מארגן זשורנאל האמריקאי ועוד), לוקטו ונערכו בזיכרונות
  שלו (תרגם וערך ברוך קרוא, תל אביב תשכ"ג), העוסקים בעלילות חייו עד לעלייתו לארץ ב-1929, ושולבו
  בנוסח המורחב של זיכרונות אלה, העוסק גם בשנותיו בארץ, על עיתונים ואנשים (תל אביב 1983). כ"ץ פרסם מאמרים שונים על טשרניחובסקי – כשמלאו למשורר 60 שנה,
  כשמלאו 50 שנה להופעת שירו הראשון
  ('"חרב הנקמה" של טשרניחובסקי' – הזמן, תל אביב 29.11.1942), וכן עם מותו של המשורר ('בין שני אבירי השירה העברית' – שם, 22.10.1943). אבל תרומתו העיקרית לחקר הביוגרפי של טשרניחובסקי היא סדרת המאמרים בעשרים
  ושישה
  המשכים (שישים
  ושבעה פרקים) 'על חיי שאול
  טשרניחובסקי', שהוא החל לפרסם בתדירות כמעט
  שבועית מאז
  7.1.1944, קרוב לשלושה חודשים לאחר פטירתו
  המשורר
  בירושלים. הפרקים ראו
  אור בשבועון התל אביבי הזמן, שהוא הקים
  כמעין המשך לעיתון העברי החלוצי שיצא בעריכתו בפטרבורג
  ובווילנה באותו שם בשנים1915-1903  (לא ברציפות
  ותקופות
  מסוימות כהד
  הזמן).[1]
  הידידות
  הממושכת בין
  כ"ץ לטשרניחובסקי
  איננה מובנת
  מאליה. מלבד
  שנת לידתם
  המשותפת, 1875,
  כמעט לא היה
  דבר ברקעם
  התרבותי ובתכונותיהם
  שהיה עשוי
  לקרב אותם
  לקשר הדוק כל
  כך – הדוק
  לפחות
  מבחינתו של כ"ץ,
  שכן רגשותיו
  של טשרניחובסקי
  כלפי ידידיו
  או מי שראו
  עצמם ידידיו
  הם עניין
  לעצמו.[2] כ"ץ נולד
  בעיירה
  קטנטנה,
  דויג,[3] בדרום מזרח
  ליטא (אז חלק
  מהקיסרות
  הרוסית), נכד
  לראש ישיבה
  ידועה
  בווילנה
  ('רמיילס') ובן
  לרב המיתולוגי
  של העיירה,
  שכיהן על
  כיסאו
  כארבעים שנה.
  הוא בא אפוא מקרבה
  ממש של יהדות
  ליטווקית
  למדנית,
  ובעצמו היה
  נער שמילא
  כרסו ש"ס
  ופוסקים, כתב
  בעניינים
  תורניים, עד
  שיצא אל
  הערים
  הגדולות של
  רוסיה
  (פטרבורג,
  ורשה, וילנה,
  מוסקבה)
  ואימץ לעצמו
  אורח חיים
  חופשי יותר,
  מבלי לייחס,
  כך נראה, לתמורה
  שחלה בו
  משמעות
  מופלגת של
  'מרד' או 'מהפכה'.[4] טשרניחובסקי
  לעומתו היה,
  בעיני כל מי
  שכתב עליו
  בתקופתו וכן בעיני
  עצמו, ההיפוך
  הגמור של כ"ץ:
  הוא היה בן
  ליהדות
  כפרית
  באזורי 'נובו
  רוסיה' שמעבר
  לתחום מושב,
  יהדות ששמרה
  אמנם בחלקה
  על קשר
  למסורת
  ולאורח חיים
  דתי, אך הייתה
  רחוקה
  מלמדנות
  ומוטמעת
  הרבה יותר מן
  המוכר לנו
  מעיירות
  רוסיה-פולין-ליטא
  באורח החיים
  הרוסי-אוקראיני
  שסביבה
  ובלשון
  הרוסית.[5] ידיעותיו
  של טשרניחובסקי
  בתלמוד
  ובלשון
  העברית
  שמעבר ללשון
  המקרא היו
  מוגבלות
  (ושאולות
  ברובן, כך
  נראה, מכלי
  שני), ועיקר
  חינוכו היה
  בבתי ספר
  רוסיים
  ולאחר מכן
  באוניברסיטאות
  במערב. תרומה
  מרכזית של טשרניחובסקי
  לתרבות העברית-ציונית
  של תקופתו
  הייתה
  בפתיחתה אל
  סוגות, תכנים
  ודרכי ביטוי
  אירופיים
  ובעיקר אל
  האפיקה
  הקדומה או
  הכעין-קדומה -
  היוונית,
  הבבלית, המצרית,
  הסקנדינווית
  למיניה. ספק
  רב אם הנימות
  האנטי-דתיות
  וההיפר-חילוניות
  של המשורר
  היה בהן
  לקסום לכ"ץ,
  ששמר כל חייו
  על השקפות
  שמרניות ו'לאומיות'.
  יתר על כן: כ"ץ
  לא היה איש
  ספרות ממש.
  כרבים מבני
  תקופתו, שהוקירו
  את ערכה
  התרבותי של
  השירה, הוא
  ראה בה בעיקר
  אמצעי להבעת
  רעיונות
  לאומיים או
  חברתיים.
  טעמו והבנתו
  בספרות לא
  הלמו כלל את
  דקויות תפיסתו
  ועולמו
  הפנימי של טשרניחובסקי.[6] 
  את הטעם
  לדבקותו
  הגדולה של
  כ"ץ בטשרניחובסקי
  ולנכונותו
  לפעול למענו,
  לחיזוק
  פרנסתו ולהוצאת
  כתביו יש
  לחפש, על כן, בדימוי
  העצמי של
  האיש המוקרן
  בזיכרונותיו.
  על פי תיאורו,
  הוא עמד בחזית
  המאבקים
  השונים של
  העם היהודי – ברוסיה
  הצארית ולאחר
  מכן  גם
  בשנות המהפכה
  הבולשביקית
  ומלחמת
  האזרחים: הקמת
  עיתונים
  וכתבי עת
  בעלי רמה
  ומעודכנים
  מכלי ראשון
  בעברית
  וביידיש,
  עיתונים
  החותרים
  בגלוי להשגת
  זכויות אזרח
  מלאות
  ליהודי
  רוסיה; מאבק
  בפורעים בעת
  הפוגרומים
  של 1905-1903;[7] סיוע ידעני
  לעורכי הדין
  שהגנו על
  מנדל בייליס
  בעלילת הדם
  הידועה כ'משפט
  בייליס';[8] עשייה
  נמרצת
  לקיומה של
  עיתונות
  עברית
  ויידית (העם,
  פעטראגראדער
  טאגבלאט) במהלך
  מלחמת העולם
  הראשונה, עת
  הפרסום באות
  עברית נחשד
  שהוא משמש
  לצורכי
  ריגול.[9] בפעילותו
  בשנים אלה
  ואחריהן
  בלטה דאגתו
  לתרבות
  העברית
  הנולדת
  ושותפותו
  במפעלים
  שנועדו
  להביא
  לפריחתה –
  בהגות, במחקר,
  ביצירה
  ספרותית
  ובכתיבה
  עיתונאית.
  שותפות זו
  היא שהביאה
  אותו
  לראשונה
  לבקר בארץ
  ישראל ערב
  מלחמת העולם
  הראשונה, עת
  שילב במסע הכלולות
  שלו עשייה
  למען מיזם של
  תרגום
  והוצאה מחדש
  של מבחר
  הפילוסופיה
  היהודית
  בימי
  הביניים;[10] והיא שדחפה
  אותו לעמוד
  על ערשה של
  הוצאת 'שטיבל',
  שאפשר לומר
  ללא חשש
  הגזמה שהייתה
  המיזם המו"לי
  החשוב ביותר
  והמרחיק לכת
  ביותר בהשלכותיו
  בתולדות
  הספר העברי
  המודרני.[11] בשנות
  העשרים של
  המאה העשרים
  כץ נודד
  מרוסיה לליטא
  העצמאית (1921)
  ואחר כך
  לברלין (1922). שוב
  הוא מעורב
  בענייני
  ציבור שונים,
  ובהם
  הניסיון
  שכשל
  להוציא
  מרוסיה את
  ספריית
  הברון
  גינצבורג העשירה
  וב-1927 -
  בניסיונות
  השיקום של
  הוצאת שטיבל
  שהתמוטטה
  וכתב העת
  היוקרתי שלה התקופה
  – ניסיונות
  שצלחו חלקית
  ולפרק זמן
  מוגבל.[12] 
  כץ פעל
  אפוא, על-פי המשתמע
  מזיכרונותיו,
  מתוך תחושת
  אחריות שחש
  כלפי 'כלל
  ישראל' ובפרט
  כלפי
  הדמויות
  המרכזיות
  המעצבות את
  תרבותו
  החדשה. על פי
  פרק ג בסדרת
  זיכרונותיו
  שלהלן, הוא
  היה בין אלה
  שקראו את ספר
  שיריו
  הראשון של טשרניחובסקי,
  חזיונות
  ומנגינות (1899),
  כשהיה עוד
  בכתב יד. אז
  נזדמן
  להוצאת
  'תושייה'
  בבעלות
  בן-אביגדור (אברהם
  לייב
  שלקוביץ) בוורשה,
  וידידו של טשרניחובסקי
  מתקופת אודסה,
  שהיה מנהל
  ההוצאה,[13] סיפר לו על
  לבטיו של
  בן-אביגדור
  לגבי הוצאת
  הספר ועל  ההקדמה
  שהזמין
  מראובן
  בריינין,
  מבקר נחשב
  באותה עת –
  הכול פרטים
  ידועים מאוד
  באותה עת
  שיכלו להגיע
  לאוזניו של
  כץ גם
  ממקורות
  אחרים. לטענתו,
  הוא נעשה
  מחדש ער
  לנוכחותו של טשרניחובסקי
  בספרות
  העברית כאשר
  זה פרסם בהזמן
  שבעריכתו, ב-1906,
  סיפור
  ש'הסופרים
  ערערו עליו
  מפני
  הראליזם שבו',
  אך עורך החלק
  הספרותי של הירחון,
  הסופר
  ישעיהו
  ברשדסקי, 'היה
  מלא התפעלות
  מן הסיפור
  הזה'.[14]
  בביבליוגרפיה
  של כתבי טשרניחובסקי[15] לא מופיע
  שום סיפור של טשרניחובסקי
  שפורסם בהזמן.[16] כ"ץ טוען
  שבשנות
  השלושים הוא
  הזכיר לטשרניחובסקי
  את קיומו של
  סיפור זה
  והוא פרסם את
  הסיפור מחדש
  בגזית.[17] יש להניח
  שאת תשומת
  לבו של כ"ץ לטשרניחובסקי
  משך דווקא
  שיר שהוא
  פרסם בראשית 1917 בהעם,
  העיתון
  העברי שיצא
  במוסקווה
  בעריכתו - השיר
  'ממנגינות
  הזמן', שאת
  בתיו
  התמימים,
  האופטימיים
  ברוח אופיינית
  כל כך למשורר,
  הוא מצטט
  בפרק ה' בסדרה:
  'ואנוכי
  ידעתי: בעולם
  הגדול/ לא
  יחדלו חדול/
  הדם והדמעה
  לעולם, לעולם
  [...] / כל טיפה
  וטיפה לא
  שווא האדימה,/
  קדושה ותמה,/
  לא ניגרה בכדי
  [...]/ בלתי אם פרצה/
  בחומות
  העבדות [...]'.[18]
  אפשר
  להניח, מכל
  מקום, שערב
  פגישתם
  הראשונה של
  השניים[19] חש כ"ץ
  הערכה רבה למשורר
  המבטא רגשות לאומיים
  גאים ואמונה
  בכוחה של
  האנושות
  לגבור על
  תחלואיה. לטענתו,
  הוא היה הראשון
  שגייס אותו,
  בשליחות
  שטיבל, לנטוש
  חלקית את עיסוקו
  ברפואה ולהתפנות
  לתרגום
  האפוסים
  ההומריים.[20] עם ההיכרות
  הראשונית
  איתו ודאי
  נתעורר בו
  אותו זיק
  חיבה שעל
  גבול אהבה, שעורר
  טשרניחובסקי
  בעל המראה
  ה'גויי', עתיר
  התלתלים
  הנעריים ועבות-השפם,
  בלב גברים
  רבים שסיפרו
  עליו
  זיכרונות
  (ואין צריך
  לומר בלב
  נשים). עם
  השנים, כאשר
  נפגשו בשנות
  העשרים
  בברלין וטשרניחובסקי
  נחשף לפני
  כ"ץ בחולשתו
  הילדית נוכח
  מו"לים שעשקו
  אותו ובחוסר
  אוניו
  להתפרנס
  כראוי, הוא
  עורר אצלו
  נכונות
  נחושה לתמוך
  בו ולגונן
  עליו. באשר
  לשנות
  העשרים - כאן
  החומרים
  הארכיונים
  והמחקר שכבר
  נעשה מאששים
  במידה רבה את
  המשתמע
  מתיאוריו של
  כ"ץ: הוא האיש
  שהיה כנראה
  הכוח המניע בהוצאת
  'מהדורת
  היובל' בת
  עשרת הכרכים
  של טשרניחובסקי,
  במטרה ליצור
  למשורר-המתרגם-המחזאי
  מקור הכנסה
  שוטף.[21] גם היוזמה
  לחידוש
  הוצאת שטיבל
  מטרתה
  העיקרית
  הייתה,
  מבחינתו של
  כ"ץ, ליצור
  מקום עבודה
  נושא משכורת
  קבועה לטשרניחובסקי.[22] במכתבי כ"ץ
  לאברהם
  פודלישבסקי,
  ראש המשרד הארץ
  ישראלי
  בוורשה,
  שבהסדר איתו
  הייתה תלויה
  במידה רבה
  האפשרות
  לשקם את
  הוצאת שטיבל
  ב-1927, מודגש
  ש'אני אינני
  מצדד בזכותו
  של שטיבל,
  ולהיפך אני
  מכביד עליו
  [=מגנה אותו?],
  אבל רוצה אני
  לחדש את
  ההוצאה
  הגדולה
  לטובת הסופרים
  העברים,
  ובייחוד
  לטובת טשרניחובסקי,
  שמבלעדי זה צריך
  [=נידון] לגווע
  ברעב (כלו כל
  האמצעים!), וגם
  שלא יהיה
  סקנדל לאומי'.[23] גם מכתבי כ"ץ
  לטשרניחובסקי
  מן השנים
  שבהן עבדו
  יחד בהוצאת
  שטיבל
  המחודשת[24] וערכו
  במשותף את התקופה
  - טשרניחובסקי
  ערך את מדור
  הספרות היפה
  וכ"ץ את מדור
  הפובליציסטיקה
  - מעידים על
  דאגה כנה
  לשלומו
  ולרווחתו של טשרניחובסקי,
  שסבל מקשיים
  כלכליים. אלה
  התמשכו גם
  כשקיבל שכר
  קבוע וסביר, מחמת
  הצורך לפרנס
  את בתו שלמדה
  בפריז ואחר
  כך גם את אשתו
  שהצטרפה
  אליה.[25] במישור
  הרגשי ניכרה
  דאגה זו לטשרניחובסקי
  גם בשנים
  מאוחרות
  יותר, כאשר בשש-שבע
  שנותיו
  האחרונות, עד
  סמוך למותו,
  חי טשרניחובסקי
  בתל אביב ברח'
  אחד העם 89, סמוך
  לבניין שבו
  גר כ"ץ עם בני משפחתו.[26]
   
  מקץ
  כמעט שבעים
  שנה: מה נשתנה
  מאז פרסום
  הסדרה
  בפתח
  הסדרה 'על חיי
  שאול טשרניחובסקי'
  כ"ץ עומד
  נכוחה על
  ההבדלים בין
  המסדים
  לכתיבת
  ביוגרפיות
  על ביאליק וטשרניחובסקי:
  'סופר שיבוא
  אחרי ימים
  רבים לכתוב
  ביוגרפיה על
  ביאליק לא
  ייתקל בקושי
  מיוחד. יהיה
  די חומר. מה
  שאין כן ביחס
  לטשרניחובסקי.
  יש חומר
  ביקורתי רב  [...] אבל
  אין חומר רב על
  חייו [...] לעת
  עתה אין כמעט
  כל חומר
  בנמצא, וגם לא
  יהיה, אם לא
  יבואו
  הקרובים אליו
  ויספרו.
  החומר
  המודפס – מעט
  הוא'. ואכן, זמן
  קצר לאחר
  מותו של
  ביאליק החל
  פישל לחובר,
  המבקר
  והיסטוריוגרף
  הספרות הנודע
  בתקופתו,
  לפרסם פרקים
  ביוגרפיים
  עליו, בלא
  שזכה אמנם
  להשלים
  בסופו של דבר
  את מפעלו.
  הזיכרונות
  שהתפרסמו על
  ביאליק רבים,
  וספרים
  שלמים על
  שיחות איתו
  ראו אור עם
  השנים (ספרי
  אביגדור
  המאירי,
  מרדכי
  עובדיהו,
  שמעון רבידוביץ').
  כונסו
  הרצאותיו של
  ביאליק (דברים
  שבעל פה, 1935)
  ואיגרותיו (1938)
  וכן הופיעו
  קונקורדציות
  לשירתו (תש"ך;
  תשל"ז). המערך הזה
  מקל מאוד על מיפוי
  נתיבי חייו והתהוות
  יצירתו של
  ביאליק.[27]
  במקרה
  של טשרניחובסקי
  השתפר אמנם המצב
  במובנים
  מסוימים מאז
  כתב כ"ץ את
  סדרת זיכרונותיו
  עליו. סמוך
  למותו של המשורר
  ובגיליונות
  עיתונים
  וכתבי עת
  שונים
  שציינו את
  ימי השנה
  לפטירתו או
  הולדתו
  התפרסמו לא
  מעט
  זיכרונות
  עליו, חלקם
  אמינים יותר
  וחלקם אמינים
  פחות. יוסף
  קלאוזנר,
  ידידו של טשרניחובסקי
  והמקדם
  הגדול של
  פרסומו מאז
  הגיע כנער
  לאודסה
  ללמוד
  והשתלב שם
  בחוגים
  ציוניים,
  פרסם את: שאול טשרניחובסקי:
  האדם והמשורר
  (ירושלים
  תשי"ז); אולם
  מדובר בעצם
  בזיכרונות של
  ידיד ותיק,
  מעורבים
  בהערכות של
  יצירת טשרניחובסקי,
  ולא
  בביוגרפיה
  מחקרית.[28] גם החומר
  הארכיוני
  הקשור בו, שלא
  עמד כלל
  לרשות
  המעיינים
  בעת פרסום
  הסדרה, התעשר
  מאז. כ"ץ
  מציין בצדק שטשרניחובסקי
  עצמו
  בסיפוריו,
  שרב בהם בדרך
  כלל משקל
  הזיכרון על
  מעוף הדמיון,
  וברשימות שכתב
  על אישים
  שונים מספק
  יסוד טוב
  למדי לכותב
  הביוגרפיה
  העתידי שלו.
  הוא אף מייחס
  לעצמו את
  דחיפתו של טשרניחובסקי
  לכתוב את רוב
  סיפוריו על
  אודסה
  (סיפורים על
  חייו כתלמיד
  מסוג 'אסרו
  פורים' והסדרה
  'אודסה שמתה'),
  העיר שבה עשה
  תחילה
  כתלמיד,
  משורר מתחיל
  ופעיל ציוני 
  (1899-1890) ובשלב
  מאוחר יותר
  כרופא
  וכמשורר
  בשיאו, בעוד
  סוערת סביבו
  מלחמת
  האזרחים
  ומתבסס המשטר
  הבולשוויסטי
  ברוסיה (1922-1918). כ"ץ
  גם מייחס
  לעצמו את
  דחיפתו של טשרניחובסקי
  לכתוב את
  האוטוביוגרפיה
  שלו, מיזם שהוא
  דחה כנראה עד
  לשנתו
  האחרונה ממש
  ובסופו של
  דבר הספיק
  לתאר בה את
  חייו עד גיל
  עשר.[29] בשני
  המקרים היה
  העניין כרוך,
  מבחינתו של
  כ"ץ, בדאגה
  לפרנסתו של טשרניחובסקי
  לא פחות
  ואולי יותר
  מאשר בשאיפה
  להנצחת פרשת
  חייו ולציור
  דיוקנאותיהם
  של אישים
  ממעגל אנשי
  הספרות
  ועסקני הציונות
  שהוא הכיר.[30]
  עם זאת,
  על אף
  ההתעשרות
  המסוימת
  שחלה עם
  השנים בכתיבה
  הזיכרונית
  על טשרניחובסקי,
  ריכוז החומר
  הארכיוני
  עליו
  וסידורו,
  פרסום פרקי
  ה'מעין
  אוטוביוגרפיה'
  שלו וכן
  מציאותם של
  סיפורים,
  בעלי אופי אוטוביוגרפי
  ברובם, שכתב, אבחון
  היסוד של כ"ץ
  לגבי הבעייתיות
  שבכתיבת
  ביוגרפיה עליו
  – בהשוואה
  לביאליק וגם
  בהשוואה
  לבני תקופתו
  האחרים,
  עגנון וברנר,
  שזכו
  שייכתבו
  עליהם
  ביוגרפיות למדניות
  ומפורטות –
  נותר תקף:לא
  יצאו ספרי
  שיחות עם טשרניחובסקי
  או זיכרונות
  מקובצים;
  איגרותיו לא
  כונסו;
  ומאמריו
  והרצאותיו
  בנושאי
  ספרות נאספו
  רק בחלקם
  בקובץ מחקרים
  ותעודות
  הנזכר לעיל.
  הסיבות לכך
  נעוצות לא רק
  ביחס הציבור
  לטשרניחובסקי
  אלא גם
  באישיותו של
  המשורר עצמו.
   
  
 




  
 











[1] השוו כ"ץ, על עיתונים ואנשים, 37-48; נורית גוברין, '"האמת היא בשבילו הסנסציה הגדולה ביותר" –  בן ציון
כץ, עיתונאי
לוחם, קשר, 38, אביב 2009, 107-100. על
פעולתו
העיתונאית,
ראו גם אהרן
ליטאי, 'בן ציון
כ"ץ העיתונאי
(ליובלו
השבעים)', ספר
השנה של
העיתונאים, תל
אביב תש"ז, 251-247;
יצחק
גרינבוים,
'פגישותי עם
בן ציון כ"ץ', העבר,
חוברת ו', תל
אביב אלול
תשי"ח;  כ"ץ
ערך גם עיתון
קצר-ימים
ביידיש, שיצא
בווילנה בשם
זהה – די צייט,
1906; ראו על כך
נתי כהן, 'בן
ציון כ"ץ
ואידיש', קשר, 38,
אביב 2009, 119-117.





[2] במכתביו של
טשרניחובסקי
לאהובותיו
בשנים 1935-1929, שבהם
הוא מרבה
לדווח על חיי
היומיום שלו
ועל פרסומיו
הספרותיים,
כ"ץ נזכר
לעתים, אך לא
כדמות מרכזית
שנודע לה ערך
רגשי עצים.





[3] Daugai,  Daugi. בילדותו
של כ"ץ חיו בה
בערך 450 יהודים
מתוך אוכלוסייה
כוללת של כ-1,200
איש.





[4] בזיכרונותיו
אין כל מימד
של
אינטרוספקציה.
הם עוסקים רק
במעשים שלו על
רקע קורות
התקופה ולעתים
בהכרעות
מוסריות
שקיבל. 





[5] אפיין יפה
את יהודי אזור
זה אב"א
אחימאיר
במאמרים
שונים על ט',
בעיקר
'משורר ילדות היחיד והלאום', המשקיף,
י"ח כסליו תש"ג' 27.11.42.
תיאור משעשע
של ההוויה
בכפר הולדתו
של ט' אפשר
למצוא במאמרו
של ישראל
טריווש, שביקר
במקום בשנות התשעים
המאוחרות של
המאה התשע
עשרה: 'בכפר מולדתו של המשורר', הבוקר,  כ"ג תשרי תש"ד 22.10.43.
על התפתחותה
ההיסטורית
והדמוגרפית
של יהדות זו,
ראו Маркус
Каган, ЕВРЕИ-ЗЕМЛЕДЕЛЬЦЫ
В
НОВОРОССИЙСКОМ
КРАЕ: Исторический
очерк.Санкт-Петербург  1880





[6] אפשר לעמוד
על כך מן
ההערות
הספרותיות
המעטות
המופיעות
בזיכרונותיו
ובסדרת
המאמרים 'על חיי
שאול
טשרניחובסקי'.
טשרניחובסקי
עצמו העיר לו
בעניין זה בעת
הוויכוח
ביניהם על
פירוש שירו של
ביאליק,
'ראיתיכם שוב
בקוצר ידכם'.
ראו על
עיתונים
ואנשים, 150-148; 'על
חיי שאול טשרניחובסקי',
הזמן, 21.4.44, פרק
לב. 





[7] הפרשה
הידועה בהקשר
זה היא הפרסום
הנועז של 'בעיר
ההריגה' של
ביאליק
בעיתון הזמן, בכסות
לצורך
הצנזורה כ'משא
נמירוב' –
כביכול נכתב
השיר על
'גזירות ת"ח
ות"ת' בפרוע
פרעות
חמילניצקי.
ראו על
עיתונים
ואנשים, 48-43.





[8] שם, 79-75.





[9] שם, 97-87.





[10] מיזם שלא
צלח בסופו של
דבר. ראו שם, 85-80.
אגב, במסעו זה
הוא הסתייע
בשירותיו
הטובים של
סבי, קדיש
יהודה סילמן,
שהיה 'סופרו'
של הזמן בארץ
ישראל, כמצוין
כמה פעמים
בזיכרונות
אלה.





[11] השותפות
בהקמת הוצאת
שטיבל היא גם
שיצרה את הקשר
הראשוני
האישי בין כ"ץ
לטשרניחובסקי
ב-1917. ראו שם, 99-97,
וביתר פירוט
בסדרה בת
ארבעה פרקים
שפרסם בהצפירה
המחודשת,
'כעבור תקופה –
קצת זיכרונות
למלאת עשר
שנים לייסוד
"הוצאת שטיבל",
11.2.1927 – 25.2.1927; 'על חיי שאול
טשרניחובסקי',
הזמן, 21.1.1944,
פרקים ה-ו-ז. על
אברהם יוסף
שטיבל ומפעלו
ראו
הביוגרפיה
המפורטת
שכתבה דניה
עמיחי-מיכלין,
אהבת אי"ש, ירושלים
תשס"א. בספר זה
מצטייר אכן
כ"ץ כאחת
הדמויות
הראשיות
בשלבי נסיקתה
הראשונים ולאחר
מכן
בניסיונות
שיקומה של
ההוצאה בברלין
בשנות העשרים
המאוחרות.  





[12] 'על חיי שאול טשרניחובסקי',
3.3.1944 – 24.3.1944, פרקים
כא-כו; אהבת
אי"ש, פרקים
ט-י. 





[13] האיש היה א'
סגל, סופר
צעיר שמת בדמי
ימיו. ב-1900 יצא
לאור תרגומו לשירים
בפרוזה מאת
טורגנייב.





[14] 'על חיי שאול טשרניחובסקי',
14.1.1944, פרק ג.





[15] זיוה גולן
וחביבה יונאי
(עורכות), שאול
טשרניחובסקי:
ביבליוגרפיה,
תל אביב
וירושלים
תשמ"א.





[16] הוא לא התגלה
גם בבדיקה
חוזרת של
ירחון הזמן
(וילנה,
תרס"ה-תרס"ו)
בעריכתו של
כ"ץ.





[17] הכוונה, כך
נראה, לסיפור
'ברפש', שראה
אור בשני חלקים
בגזית, כרך א,
חוברת ב, אדר
תרצ"ב (פברואר
1932): 

14-12; שם,
שם, חוברות ג-ד,
אדר ב-ניסן
תרצ"ב
(מארס-אפריל 1932): 6-5.





[18] כ"ץ זכר
משום-מה ('על
חיי שאול טשרניחובסקי',
21.1.1944, פרק ה) שבהעם
פרסם
טשרניחובסקי
דווקא את
הסונטה
הראשונה מתוך
'סונטות עכו"ם'
– 'עוד יש בשדה
מואב ויהודה',
סונטה
שפורסמה בהתקופה,
כרך ב,
ניסן-סיוון
תרע"ח.





[19] הפגישה
הראשונה בינו
לבין
טשרניחובסקי
התקיימה
שמונה עשרה
שנים לאחר צאת
ספרו הראשון של
טשרניחובסקי
ושנים לאחר
שמעמדו של זה
היה מבוסס לא
רק בקהל
הצעירים אלא
גם במה שנחשב
לממסד
הספרותי (שירים,
ספר שיריו
השלישי, יצאו
לאור בתרע"א
בהוצאת השילוח,
ומהדורה
שנייה
ומורחבת שלו
יצאה בתרע"ד
בהוצאת
'מוריה' שייסד
ביאליק).





[20] בנידון זה
יש אי-התאמה
מסוימת בין
זיכרונותיו
שלו
לזיכרונותיו
של שטיבל. לפי
האחרון (אברהם
יוסף שטיבל,
'שתי פגישות –
הפגישה
הראשונה', הרופא
העברי, שנה
י"ז, חוברת א', 1944,
118-117), הפגישה שבה
ניסה לשכנע לראשונה
את
טשרניחובסקי
להתפנות
לתרגום האיליאס
והאודיסיאה נערכה
בפטרבורג-פטרוגרד
בסתיו 1916 והוא
הביא אליה את
דוד פרישמן,
העורך הראשי
של ההוצאה
העומדת לקום,
ואת הסופר
והמחזאי
אנ-סקי.
הפגישה
מתוארת
כראשונית
וכמכרעת,
בעיקר בזכות
אנ-סקי,
שהרוסית
הטובה שלו
יצרה קרבה
בינו לבין
טשרניחובסקי;
כ"ץ אינו נזכר
במאמר זה כלל.
לעומת זאת, כ"ץ
בזיכרונותיו (על
עיתונים
ואנשים, 100-97; 'על חיי
שאול טשרניחובסקי,
הזמן, 21.1.1944, פרקים
ה-ז) טוען
שנשלח באופן
ראשוני על ידי
שטיבל לפטרוגרד
בפברואר 1917, יום
לפני פרוץ
המהפכה, כדי
לשכנע את המשורר,
שהייתה לו אז
מרפאה מצליחה
בשכונה
לא-יהודית
בעיר, להתפנות
לתרגום האיליאס
והאודיסיאה.






[21] ראשיתה של
היוזמה במפגש
בבית משפחת
גרינגרד (Gr�ngard)
בברלין ב-1926,
בהשתתפותו של
נחום סוקולוב,
עת הוקם 'ועד
יובל' לרגל
מלאת חמישים
שנה
לטשרניחובסקי.
ראו מאמרה של
בת המשפחה, Anat Feinberg, '"Wir laden Sie
hצflich ein" – The Gr�ngard Salon and Jewish-Zionist Sociability in Berlin
in the 1920, in V. Dohrn &amp; G. Pickhan (eds.) Transit und Transformation,
Gצttingen 2010, pp. 246-247  השוו כ"ץ (שנמנה
עם ועד היובל
הברלינאי, יחד
עם מאיר פינס,
ש' ויינברג,
יעקב קלצקין
ושמעון רבידוביץ'),
'על חיי שאול
טשרניחובסקי',
11.2.1944, פרק טו.  





[22] על עיתונים
ואנשים, 142-138;
'על חיי שאול טשרניחובסקי',
25.2.1944, פרקים יט-כא.





[23] כ"ץ
לפודלישבסקי,
8.10.1927. לפי דניה
עמיחי-מיכלין,
אהבת אי"ש, 272. 





[24] הוצאת 'ילקוט'
הברלינאית של
האחים כהן
פרשה עליה את
חסותה. 





[25] מכתבי כ"ץ
לטשרניחובסקי
בארכיון
גנזים.





[26] שיתפה אותם
גם הרוח
ה'לאומית'. שניהם
חתמו, עם
אחרים, על
הכרוז המוחה
על האשמת
סטבסקי ברצח
ארלוזורוב
(ראו 'חיי שאול
טשרניחובסקי',
19.5.1944, פרק מב), אך טשרניחובסקי
הפטיר ביומנו
במהלך המשפט
שהרוויזיוניסטים
הם שהביאו על
עצמם את אסונם
– וכוונתו, יש
להניח, לדיבוריהם
הרמים בכלל
ולאיומים
שנשמעו
מכיוונם ערב
רצח ארלוזורוב.





[27] ביוגרפיית-דיוקן
מעניינת שלו
כתב אבנר הולצמן
(2008).





[28] קלוזנר פרסם
חלק
מזיכרונות
אלה במאמריו
הרבים על
טשרניחובסקי
בכתבי עת
ובאופן מרוכז
יותר בספרו יוצרים
ובונים, כרך ב,
ירושלים תר"ץ.





[29] פרקי
האוטוביוגרפיה
הזאת פורסמו,
בלוויית הערות,
בקובץ שאול
טשרניחובסקי:
מחקרים
ותעודות,
בעריכת בועז
ערפלי,
ירושלים 1994.
טשרניחובסקי
הכין ברוסית
ראשי פרקים
להמשך האוטוביוגרפיה,
אך לא הספיק
לפתח אותם.





[30] 'איך "כתבו"
ביאליק
וטשרניחובסקי
את האוטוביוגרפיה
שלהם', בסדרה
'חיי שאול טשרניחובסקי',
7.1.1944, פרקים א-ב.  כדאי
להזכיר גם תרומה
ביוגרפית
נחמדה במאמרה
של בתו של כ"ץ,
רות לבנית, 'טשרניחובסקי,
אני זוכרת
אותו היטב', עיתון
77, חשוון תשמ"ז
אוקטובר 1987. היא
חושפת כאן את
האופן המיוחד
שבו סירק
המשורר את
בלוריתו רבת
הקסם.








</body>
   </text>
</TEI>
