<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>פועל בטל</title>
            <author>מיכה יוסף ברדיצ'בסקי</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/berdi/poel_batel.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1913" notBefore="1913-01-01" notAfter="1913-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







פועל בטל / מיכה יוסף ברדיצ'בסקי








פועל 
בטל

מיכה יוסף ברדיצ'בסקי






 
  
                                           
  
  בן אשה אלמנה היה אהרן, בחור חסון כאלון
  ומשכמו ומעלה גבוה מכל העם.  הוא
  היה לומד תלמוד ופוסקים אצל הרב דמתא, והיה גדול מהרב פי שנים במידתו וגם
  בתורתו.  שכלו חריף, גם בעל חשבון
  הוא ויודע היטב חכמת-התשבורת, אבל בלבו אין מעין חי, חמדות ורגשות-נפש לא ידע
  כלל. התפילה היתה לו ענין יבש, דבר בלי שכל, והחיים בעצמם הנם מין ריקנות רבה,
  שאין למלאם אלא בשיחות בטלות או בלימודי 
  הפלפול וההוראה.  זה אומר
  כך וזה אומר כך ואחר אומר דבר אחר לגמרי...  לזה שיטתו ולזה שיטתו, ולזה מין דרך שונה משניהם.  יש צדדים נוטים לזה ויש צדדים
  לזה;  אפשר לחייב ולזכות דבר
  כאחד, לטמא ולטהר, להחריב ולבנות, ואותו הסיבוב והעיקום, הביאורים והסיבובים
  וכל כגון דא, המה כבר ענינים נותנים לאדם מה ומעסיקים את מוחו. –   מקרה הוא שדבר זה הוא טוב ושזה
  הוא רע, שזה כשר וזה טריפה, וזה פיגול וזה ירצה.  הקדוש-ברוך-הוא רוצה שיהיו יהודים כשרים בעולם, ושתהיה להם
  גמרא, ושיהיו להם שולחן ערוך ודינים, ואפילו סעיפים וליקוטי דינים, ואנו הלא אנו
  הלומדים והעוסקים באלה...  תאמר
  שיש לקיים המצוות ולשמור את הדינים ושלא למלא רצונו של היצר-הרע, אבל דבר זה כבר
  טפל הוא ואינו עיקר, והא ראיה, אם גם תשמע אל עצת היצר-הרע ועברת על איזה דין,
  תוכל עוד לעיין בנושא הענין בטור ובפוסקים, ותוכל עוד לדון עליו...
  באות להרב נשים לשאול שאלות שונות בדיני
  מאכלות וטהרות ולפעמים גם צעירות הן וגם יפות.  החטא באשת-איש בודאי זה עוון חמור, ואפילו הרהור אסרו
  חכמים.  מה שייך?  מדוע לא יאסרו כל נטיה שבאדם?  הלא חכמים היו, הלא ישבו מסביב לריש
  מתיבתא כחצי גורן עגולה, דנו ואסרו, ופסקו הלכה, לפעמים כדעת הרבים, ולפעמים
  כדעת היחיד, אך בסתם.  מכל זה
  נתחברה הגמרא;  והיא נמסרה למשה
  בסיני, בעת למד הכל מפי הגבורה. 
  משה לא היה פוסק סתם, כי אם 
  איש אלהים;  אבל הוא כבר
  ידע אז את אמרות הש"ך ואת דברי ה"כרתי ופלתי"  ואת ה"נודע ביהודה",  וכל מה שתלמיד ותיק עתיד לחדש...
  כה היה אהרן לבן עשרים ושלוש שנה.  בבוקר השכים, רחץ את ידיו, הלך לבית
  הרב, לקח את הגמרא או את הפוסק או את המפרש וישב אל השולחן ולמד בשפה רפה, נשך
  את צפרניו או חתך בסכינו בשולחן. 
  וכשהתחיל הרב לומר דברי לשון-הרע על השו"בים או על החזן דמתא, או
  אפילו על נגיד פלוני ופלוני, היה אהרן נהנה מעט מזה, לפי מידתו.  לפני הצהרים הלך לקלויז "לחטוף
  את התפילה", לשיח ולדבר עם בחורים אחרים, להתלוצץ או לשבת בשעמום.  אחר-כך הלך לבית אמו, שטותה פוזמקאות
  והתפרנסה בדוחק גדול, ואכל אצלה מה שהכינה בעבורו בעמל;  ולא חשב מעולם איך איש גיבור-כוח כמוהו
  מתפרנס מידי זאת האשה החלשה...  
  בצהרים שוב הלך לבית הרב, לעשות מלאכתו שם
  בספרים, ואז כבר באו לפני הרב "דין-תורות", עסקי-עיר.  אהרן נפנה גם לשיחות בטלות עם סוחרים
  סתם או שדכנים...  כה תבוא עת
  תפילת-מנחה;  ואחריה תפילת-מעריב, שתי
  תפילות זו בצד זו, "שמונה-עשרה" אחת תכופה ל"שמונה עשרה"
  שניה.  אחרי היריקה
  ב"עלינו" ישוב לבית אמו, יאכל פת קיבר במלח או גם  עם חתיכת דג מלוח, ואחר-כך שינה
  ארוכה, שינה בלי טעם ואף בלי חזון. 
  מה יחלום איש כזה והן מוחו הוא כארץ מישור, בלי אילנות, ואף בלי כל עשב
  ובלי כל צמח.
  תאמרו: 
  מה צורך באדם כזה בעולמה של קיטוב העיר?  תטעו, אהרון הוא
  בריה הגונה בקהילה, והוא אחד מאבריה. אהרן
  שייך לקיטוב בשביל שישנו בה, בשביל שהכל יודעים שאהרן למד בבית הרב;  ובשביל שמנהג הוא שבבית הרב ילמד תמיד
  איזה בחור.  איך שיהיה –  אהרן הוא אהרן, חריף ובקי ובעל שכל
  וראוי להיות רב.
  אל תוציאו לעז על אהרן!
  
 




 





 






</body>
   </text>
</TEI>
