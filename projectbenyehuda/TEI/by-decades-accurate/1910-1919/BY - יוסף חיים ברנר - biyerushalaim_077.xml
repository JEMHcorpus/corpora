<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>רשימות ביבליוגרפיות</title>
            <author>יוסף חיים ברנר</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/brenner/biyerushalaim_077.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1911" notBefore="1911-01-01" notAfter="1911-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







רשימות ביבליוגרפיות / י"ח ברנר








רשימות ביבליוגרפיות[1]

י"ח ברנר






 
  
  מלחמה פארטיזאנית נלחמת ספרותנו על קיומה
  הקשה.  הוצאות קטנות צצות ונובלות,
  כל אחת נולדת פתאום, עולה "כמו מתחת לקרקע", מדפיסה איזה ספר, איזה
  קונטרס – ונופלת חלל.  מיד או
  כעבור איזה זמן צומחת ועולה ממלאת-מקומה – ובינתים ספר לספר, קונטרס לקונטרס
  מצטרפים לאיזה חשבון והגלגל הקטן חוזר…
  לפני שבע-שמונה שנים, למשל, נולדה בווארשה
  הוצאה-של-צעירים קטנה בשם "יבנה", שהוציאה קונטרסים אחדים משל נומברג.
  יעקב שטיינברג והבטיחה גם לתת את ברקוביץ, שלום אש וכו' – אלא שלא האריכה
  ימים.  ברם, לא עברו ימים הרבה,
  ואת דגלה הרימו אחרים – הוצאת "ספרות" שבווארשה כיום הזה – אשר למרות כל
  הליקויים שבעבודתם, הנה כבר הספיקו להוציא עשרות ספרים בהרבה מקצועות, הלא הם
  מנויים בקטלוג החדש של הוצאה זו, ואף ברקוביץ המובטח מצא לו את גואלו – בהוצאת
  "מוריה".  בימי הירידה
  הגדולה לספרותנו בשנות תרס"ה-תרס"ו נתנו צעירים אחדים בעיר קטנה
  ברוסיה את ידם איש לרעהו להוציא לאור תרגומים מדוסטויבסקי, פשיבישבסקי, איבסן,
  צ'יכוב וכו' וכו' ולמחשבתם הטובה הזאת קראו הוצאת "נסיונות".  "הוצאה" זו הדפיסה בלונדון
  שלושה סיפורים קטנים מתורגמים מאת צ'יכוב, ואף מיהרה ו"ניסתה" לתת
  סיפור מקורי מאת גנסין ("בינתים") – וגועה.  אבל הנה גם לה נמצאו גואלים.  את עבודתה לקחה על עצמה לפני שנתים
  הוצאת "יפת" ביפו (שאמנם, גם היא מתנהלת בכבדות ובעצלתים) ואת שמה –
  ירשה אחת הפלוגות להפצת הספרות העברית בקיוב, שהוציאה זה עתה את הקובץ הקטן של
  ש. הורליק אשר לפנינו.
  בנוגע לראשית ביכורי נסיונותיה של הוצאת
  "נסיונות" החדשה, זאת אומרת, למחברת "פרצופים ספרותיים",
  אין מה להרבות בדברים.  המחברת
  מכילה חמישה מאמרים: קנוט האמסון, גוסטאב גייארסטאם, אוגוסט סטרינדברג,
  אוסקר ויילד, ז'ורז' רודנבאך – דברים שנדפסו כבר בעתונים שונים.  לקורא העברי ידועים מאלה חמשת הסופרים
  רק ק. האמסון וא. ויילד, מפני שאחדות מיצירותיהם ניתרגמו לעברית; שלושת האחרים
  אינם ידועים כלל, ועדיין יש לפקפק בדבר, אם כדאי להוציא בספר מיוחד מאמרים
  עתוניים על סופרים, שאין אף אחד מחיבוריהם בעברית.  אפשר מוטב היה, במקום זה, לתת תרגום מדברי הסופרים
  בעצמם.  מה שנוגע למאמרי-הביקורת
  גופא – הנה לחשוב אותם בתור יצירות ספרותיות אי-אפשר, מפני שאין בהם ביטוי עצמי
  וטון מיוחד של נשמת-הכותב.  ש.
  הורליק הוא סופר מהיר, וב"מכתביו לידיד" (ביהודית המדוברת) על אודות
  החזיונות החברתיים של חיינו יש, לרוב, גם טון נפשי משלו, אבל כאן,
  במאמרי-הביקורת האלה – ריח של עיבוד נודף.  אין אנו מוצאים בהם יחס של קורא עברי-אירופי לסופרי
  אומות-העולם, יחס נשמתו הוא אל נשמתם הם, כי אם איזו הערות, נכונות או
  בלתי-נכונות, על זה ועל זה מצד קורא אירופי רגיל.  ואולם אם ספרות אין כאן – חיבה לספרות והוקרת הקולטורה
  והאמנות יש כאן, ובכל אופן, ראויה המחברת למקרא.
  "כי מקיוב תצא תורה". 
   
  ["האחדות", חשוון תרע"ב;
  החתימה: ח. ב. צלאל]
  
 




 





 











[1]  הוצאת
"נסיונות".  שמריהו
הורליק, פרצופים ספרותיים.  קובץ
מאמרי-ביקורת, קיוב.  תרע"א








</body>
   </text>
</TEI>
