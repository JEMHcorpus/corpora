<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>שקר-משנה</title>
            <author>אלתר דרויאנוב</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/druyanov/sheker.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1911" notBefore="1911-01-01" notAfter="1911-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







שקר-משנה / אלתר דרויאנוב



 




  
  


שקר-משנה

אלתר דרויאנוב



 




 
  
  לעולם אל יתיאש אדם מן האנטישמיות,  אפילו בשעת שלום ושלוה.   ארס האנטישמיות בין השנים הוא
  עומד,  והשנים עצמן מוכנות
  ומזומנות תמיד לנשוך.   
  לפני שנה,  בערך,  כשהיו
  בחירות בצרפת והאנטישמים עברו על מנהגם ולא עוררו בשעת-כושר זו את שאלת
  היהודים,  אלא היו הפעם "בני-תרבות"
  ולבית-הנבחרים נבחרו בשלום ובנחת ארבעה יהודים,  –  אז נבאו
  ואמרו הכל:  רפתה האנטישמיות בצרפת
  וידה על התחתונה.   
  עברו ירחים אחדים  –  ונתבדו
  המנבאים.   פתאם התחילו
  מתאנים להגיטו הפריזאי:  היהודים
  היושבים בגיטו,  אינם זהירים
  בטהרה,  מחלות מרובות מתהלכות
  בגיטו,  ומשם הן עוברות ובאות גם
  ליתר רובעי-העיר.   ופחד
  היהודים מחוללי-המחלות גדל כל כך, 
  עד שדפוטט אחד (זורז-בורי) הציע לגדור גדר בפני הנודדים
  "הרוסים",  לבל יבואו
  לצרפת ולא יביאו אתם את סכנת-הדבר.   ומהר ה"ארשיוו-איזראליט" והקדים
  "רפואה" למכה:  שלח את
  סופרו לפרופיסור מפורסם לשמוע את דעתו, 
  והלה הבטיח לאיש-שיחו, 
  שאין כל חשש,  כי יביאו
  יהודי רוסיה את באצילי הדז'ומה אתם.   
  המתחילים ב"מצות-נשיכה" היו הפעם לא
  השחורים המזוינים כפה על ראשם, 
  סנדלים על רגליהם וחבל במתניהם, 
  כי-אם הסוחרים והחנונים, 
  המזוינים מדה ומשקל: 
  הוברר,  שיושבי-הגיטו
  מתפרנסים זה מזה וקונים את הסחורות הדרושות להם בחנויות של יהודים.   מה צורך יש,  אפוא,  לצרפת בהם ולמה הם מרביצים "חנם" מחלות בפאריז
  ובכל מקום?   
  ואחרי הסוחרים והחנונים  –  הסופרים והזורנליסטים.   הרבה מן הסופרים ורוב הדרמטורגים הידועים שבצרפת
  יהודים הם,  כלומר:  אנשים,  שלאסונם עמדו אבותיהם על הר-סיני.   והתחילו הנקיים מ"פסול-משפחה" זה לנקום את
  נקמת קנאתם.   ראשונה
  תקעו את שניהם בהנרי ברנשטין.  
  ברנשטין זה כבר יצא לו שם גדול ובתור דרמטורג כבש את הבמה לא רק בצרפת
  בלבד.   עכשו הזכירו לו את
  עוונו:  לפני שנים הרבה מאן לעבוד
  בצבא,  עזב את צרפת ויצא
  לבלגיה.   ולאחר שסלחה ממשלת
  צרפת לחטאתו,  שב לצרפת.   וכשנערכה עתה בפאריז הדרמה החדשה
  שלו  "אחרי"  ("apres moi") 
  נקבצו ובאו אל התיאטרון סטודנטים וזורנליסטים והקימו "יללת
  חתולים",  צעקו,  רעשו,  המו,  גדפו את
  היהודי ואת היהודים,  ועריכת הדרמה
  הופרעה.   מתחלה לא נכנעו
  ברנשטין וקלאריטי,  דירקטור
  התיאטרון,  ואמרו לשוב ולערוך את
  הדרמה על אפם של המתעללים בהם.  
  אבל הדמונסטרציות בתיאטרון ומחוץ לתיאטרון נגד "היהודי
  והיהודים" גדלו והצליחו והגיעו לידי שפיכות-דמים.   והטלגרף מודיע מפאריז:  "קלאריטיוהסופר דודה (בנו של
  אלפונס דודה) יצאו למלחמת שנים בגלל הדרמה של ברנשטין.   מתחלה הוציאו הנלחמים ארבעה
  ארבעה כדורים לבטלה;  אחר-כך
  הוסיפו להלחם בחרבות וקלאריטי נפצע בלבו".   וטלגרמה אחרת מפאריז מודיעה:  "כדי שלא תפרוצנה עוד
  דמונסטרציות,  המביאות לידי
  שפיכות-דמים,  החליט ברנשטין להסיר
  את הדרמה שלו מעל הבמה".  
  
  היהודי נוצח.
  ושוב שקר-משנה:
  הנרי ברנשטין חורק את שניו מכעס המפלה אשר נחל
  וטוען לארבעת כתליו:  מה לי
  ולהם?  מה חטאתי אנכי,  כי אלקה בגללם?   
  וסתם אדם מישראל עומד ושומע את הקריאות:  "יהודי,  יהודים!"  ורואה את האגרופים הקמוצים,  המורמים למעלה,  ותמה:  מה לי ולו?  מה
  חטאנו אנחנו כי נלקה בגללו  –  –  –
  העולם 1911 
  
 




 





 






</body>
   </text>
</TEI>
