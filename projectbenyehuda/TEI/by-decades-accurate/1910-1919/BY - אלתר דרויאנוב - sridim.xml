<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>"שרידים יחידים"</title>
            <author>אלתר דרויאנוב</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/druyanov/sridim.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1911" notBefore="1911-01-01" notAfter="1911-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







"שרידים יחידים" / אלתר דרויאנוב



 




  
  


"שרידים
יחידים"

אלתר דרויאנוב



 




 
  
  בצרפת הולכת היהדות וגוועת.   הללו שאין דרכם להתיאש יש
  אומרים:  עדיין נשארה תקוה טובה
  אחת ליהדות בצרפת:  עתידים יהודי
  המזרח להרעיף עליה טל של תחיה.  
  אפשר,  יש קצת ממש בנבואה
  זו.   אבל  –  העתיד עוטה צעיף וסמוי הוא מן העין.   לפי מה שהיא גוועת
  היהדות בצרפת,  הולכת וגוועת
  לעינינו...   
  אין עוד בצרפת סימן מובהק ליהדות חוץ מן הכפה
  ההדורה שעל גג ה"היכל" המפואר;   אין עוד בצרפת סמל להיהדות חוץ מן הרב הלבוש בגדי
  השרד.   משפקע,  אחרי פרוד הכנסיה מעל הממלכה,  שלטונה של הקונסיסטוריה היהודית,  כמעט שאבדה להרבנות שם גם אחרית כחה.   אבל תפקיד אחד נשאר להם לרבני
  צרפת  –  תפקיד של "שרידים יחידים".   קצת יופי יש בו,  ערך אין לו.   כי על כן כל מיני "שרידים יחידים" זה דרכם
  תמיד לדאוג לעצמם,  כי ישארו
  "שרידים יחידים",  והם
  רואים את עצמם כאלו הם הכל,  כאלו
  מחוץ לגבול עניניהם הפעוטים, 
  המצומצמים,  אין כלום.   רק טבעם של "שרידים
  יחידים" בכל מקום ובכל זמן.  
  
  לפני ימים מועטים נתאספו ה"שרידים
  היחידים" אשר בצרפת לתקן קנות טובות להיהדות,  "החיה" מפיהם;   עמדו ותקנו: 
  
  מצרפים נשים למנין עשרה כדי להתפלל תפלה בצבור
  ולקרוא בתורה;  מתירים בשעת הדחק
  את הנשואים גם בימים שבין פסח לל"ג בעומר;  רבנים ויתר השמשים בקדש מטפלים בהלויתו של מת,  היוצא להשרף בקרמטוריום.   
  אין זו הלצה.   תקנות אחרות לא תקנו ולא יכלו לתקן.   "שרידים יחידים"
  הם,  מחוץ לגבול עניניהם אין עוד
  יהדות אחרת בצרפת,  הרי שאין
  ליהדות שום צורך בתקנות,  היוצאות
  מגבול  הכהונה הדתית:   שיוכל הרב להופיע לפני
  "עדתו" אפילו במקום שאין מנין עשרה;  שלא יהא יהודי נושא לו אשה שלא במעמד הרב;  שלא יפטר יהודי מעולמו שלא בעזרת הרב
  ומשמשיו.  –  –  –   
  בארץ ישראל,  בשפלה אשר ביהודה ובגבעות אשר בגליל,  גדל דור חדש,  נוצרת יהדות חדשה.   העתיד עוטה צעיף וסמוי הוא מן
  העין.   אין אנו יודעים,  מה מקום יתפיס היהודי החדש,  הבריא,  לדת בתוך היקף חייו.   ימים יבואו יגידו.   דומה, 
  שבחיים החדשים הללו יתבצר מקום מיוחד גם לכהונה הדתית.   ואולם רבני ארץ-ישראל של עכשיו
  רוצים דוקא בתפקיד של "שרידים יחידים".   כל הנעשה וכל המתרגש להעשות סביבם ולעיניהם אין לו שום
  ערך;   הם  –  הכל,  מחוץ
  לגבול עניניהם  –  אין כלום.   
  וטועים הם.   לא בצרפת עומדות רגליהם,  כי אם בארץ-ישראל.   בצרפת היהדות נכמשת ונובלת,  דרך עתידה נסתרה ממנה והיא תולה את
  עצמה רק בזכרונות העבר,  –  שם יש מקום ל"שרידים
  יחידים".   שם יש גם קצת
  יופי בתפקיד זה,  שאין לו שום
  ערך.   בארץ ישראל הולכת
  היהדות וגדלה,  יוצרת חיים חדשים
  ועברה ננעץ בעתידה,  –  שם אין מקום ל"שרידים
  יחידים",  שם אין תפקיד זה
  אלא הבל ורעות-רוח.   
  ורבני ארץ-ישראל הולכים אחרי ההבל ועושים מעשי
  "שרידים יחידים".  
  
  כמה שנות-שביעית כבר עברו על הישוב החדש
  בארץ-ישראל והכל על מקומו בא בשלום.   פתאם נמלכו רבני ארץ ישראל וחדשו הלכה:   אסור,  אסור, 
  אסור.   נדמה לאחדים
  מהם,  שעדיין יש להם הכח להכניע את
  החיים לאסורם.   וכשראו שאין
  החיים נכנעים,  נתאספו ותקנו:  
  האכרים חותמים על שטר,  שמפקירים הם את פירותיהם
  לבית-דין;  בית-דין זוכה בהפקר
  וממנה את האכרים המפקירים להיות סוכנים לו למכור את הפירות.   
  אין זו הלצה.   הואיל ורבני ארץ-ישראל מביטים על עצמם כעל
  "שרידים יחידים" והם רוצים בתפקיד זה,  הרי נדמה להם, 
  שבתקנה ממין זו,  החשובה
  להם לעצמם,  יש צורך גם
  ליהדות...   
  העולם 1911
  
 




 





 






</body>
   </text>
</TEI>
