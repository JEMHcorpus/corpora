<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>אגרות: שנת תרנ"ג</title>
            <author>חיים נחמן ביאליק</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/bialik/letters_04.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1892" notBefore="1892-01-01" notAfter="1892-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>






אגרות: שנת תרנ"ג / חיים נחמן ביאליק



 




  
  


אגרות: שנת תרנ"ג

חיים נחמן ביאליק



 




 
  
  ט.
  זיטומיר, תרנ"ג... חשון.  
    [לי.  ח.  רבניצקי]
    אדון
  נכבד!
    זה
  כמה קבלתי מכתבך הגלוי, אשר בו בקשתני לספד לגרדון ז"ל כנוח עלי הרוח-אנכי
  לא עניתיך, כי הכיתי לראות אולי יקדמני אחר, הטוב ממני; הן לספד לגרדון כראוי
  לא מלתא זוטרתא היא.  את פושקין הספיד
  לרמונאוב-ומי יספד לגרדון? אולם אחרי ראיתי את כל הקנות אשר קוננו עליו אלה
  הנדחקים מעצמם אל היכל השיר ואמרתי: לו ראה יל"ג ז"ל מי ואיך
  יספידוהו-ושב למות, ואשלח את קנתי אשר קוננתי אני אליך, ואתה אדוני
  איעצך-בקראך את קנתי זאת וזכרת את יתר הקנות אשר בל"ס קראת
  ב"הצפירה" וגם ב"המליץ"  ומצאה קנתי כרגע חן בעיניך.  
  רב שירי גרדון ז"ל הגדולים והטובים
  רמוזים בקנתי זאת בכלל, ואתה קראנה בשים לב ובכונה ומצאת וראית כי טובה
  הנה.  
   אדוני! נא ונא למהר את תשובתך כרגע אם תמצא
  חפץ בה ואם תקבלה, חכות לא אוכל, ההחלות לסדר לדפוס את ה"פרדס"?
  דברתי עם נארודיצקי אדות מכתבי חצ"ל
  ויאמר לי שיש ביניהם הרבה מכתבים אשר ערך ספרותי להם ויצלחו להכנס אל
  ה"פרדס"; אולם הוא איננו האדון למכתביו, וידו קצרה משלוח אותם אליך
  ויעצני כי איעצך לפנות לחתנו קולישר ע"י מכתב והוא ירצה לדבריך, 
  כתבת קולישר כשמו לאמר:
  מהר להשיבני. 
  
                                                                                         
  בכבוד ויקר
                                                                                  
      ח.  נ.  ביאליק
   
  כתבתי:
  אם יקשה ממך דבר בשירי זה הואילה לשאלני ואל
  תתקן מעצמך.  המליצה בבית ה', שורה ג'
  "גן אל נגדה ערום" נסמכת במליצות הכתוב באיוב: "ערום שאול נגדו
  ואין כסות לאבדון".  וכל הבית רומז
  לשירו על מות מיכה יוסף לבנסון.  - שורה ד'
  בית ט' כתבתי "ולעזב החומה אין וכו'" כלה"כ בנחמיה: "ויעזבו
  את החומה עד החצי" ופרושו חזוק ותמיכה. 
  
                                                                                                
  חנב.  
   
  י.
    ב'
  טבת תרנ"ג, זיטומיר.  
  [לי.  ח.  רבניצקי. 
  ]
  אדוני היקר והנכבד!
  הערותיך הקלות לשירי האחרון קבלתי ולא לכלן
  הנני מסכים.  הניבים "לפאר תפארת כל
  פארות... " לארות לו ארות" אינם דומים בשום אופן אל ה"ניבים
  הנאוים והנאומים הנעימים" של שולמן, כאשר לא ידמה להם ה"ניב"
  "לשרש שרשים" או "לזמר זמורה".  שם, בניבי שולמן, אין בם כי אם שווי הברה
  בלבד, אשר לא ינעם לאזן אניני הדעת, ופה יצאו הפעלים מהשמות להוראה הפוכה, כידוע,
  וכן מפרשים כל הפשטנים את הפעל "לא תפאר אחריך" שבתורה שפרושו: לא
  תקצץ את הפארות, וכן הפעל "ארה" יצא מן השם "אור", שהוא שם
  כולל לכמה עשבים ידועים שנלקטין, כמו שהשתמשו בו גם חכמי המשנה
  ב"זרעים" בכמה מקומות; ומה שנוגע להמלה "תפארת"- הרשות בידך
  לשים במקומה מלה אחרת נאה הימנה כמו "את מיטב" או "מבחרי".  ע"ד הקריאה: "בכו בכה יתומים"
  שבסוף-ע"ז נאמר: "גברא גברא וטעמיה".  
   עתה
  הנני לבקשך, אדון יקר ונכבד, בכל לשון בקשה;אנא, היטיבה ברצונך עמדי ושלחה לי
  לכה"פ את מחצית שוים אל ארבעת שירי בכסף, צרות רבות קרוני במשך הזמן הזה, מסובב
  ומוקף אנכי ביסורים מכל עבר ועתה נקרה לפני ענין הדורש כסף אשר אולי יחלצני מן
  המצר ובהיטיבך עמדי וקימת את נפשי, ואנכי הנני מקבל עלי בצאת ה"פרדס"
  לאור להפיץ ספרים רבים בעירי.  אולם
  אבקשך להחיש את טובתך, כי לא תוכל לשער מה מאד נחוצה לי.  
                                                                                         ברגשי
  כבוד
                                                                                           
  ח.  נ.  ביאליק
   
  יא.
   
  [קורוסטישוב] 14 יוני 93 [י"ב תמוז תרנ"ג].  
  [לי.  ח.  רבניצקי]
   אדני
  הנכבד!
  היטיבה ברצונך לענותני דבר על השאלות אשר
  שאלתיך זה כמה פעמים ולא מצאתי עליהם מענה ממך. 
  בראשונה הואל והודיעני מתי יצא הפרדס מבית-הדפוס.  הדבר הזה נחוץ לי לדעת, ובשניה תודיעני: אם
  יש עוד מקום לשירים יפים בפרדסך.  וגם
  הואילה לרשם לי את שמות השירים משירי הבאים בדפוס.  
  בשבוע העבר התודעתי במקרה אל אחד הצעירים
  ויראני את כתביו ואמצא בתוכם ספור קטן כתוב בכשרון נעלה ובטוב טעם מאד נעלה.  הספור הזה, לפי תכנו, יצלח גם לפרדסך, לכן
  דברתי על לב הצעיר כי ישלח את ספורו זה אליך, אך הוא לא נעתר לי, כי מאשר אומר
  הנהו להתעסק בספרות בתור אומנות, שמוצא את עצמו מוכשר אליה, לכן יחכה עד בשול
  כשרונו ואז ידע להוציא דבר מתקן.  הצעיר
  הזה, מלבד כשרונו הודאי, הוא גם מופלג גדול בשפות וידיעות.  שפות רוסיא, אשכנז ואנגליה שגורות על פיו
  והוא בקי גם בשלש הספריות אשר בשפות האלה, מלבד ידיעות כלליות ומלבד שקידתו
  העצומה בלמודים הכוללים ובשפות אחרות.  
                                                    
                                       כתבתי
                                                                  
  המכבדך ח.  נ. ביאליק.  
  
 




 





 






</body>
   </text>
</TEI>
