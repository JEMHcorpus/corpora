<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>אגרת קטנה</title>
            <author>חיים נחמן ביאליק</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/bialik/bia014.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1894" notBefore="1894-01-01" notAfter="1894-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







אגרת קטנה / חיים נחמן ביאליק












אגרת קטנה

מן-הגולה לאחי בציון

 

שדות בר,
נחלת אבות, ומרחב ודרור –

היש עוד
בארץ מברך כמוך?

ואני פה אחיך
קפאתי בקר,

אנוע ככלב
בארץ נבוכה;

מגרש
במקלות, מכלכל פרורים,

נעזב ונשכח
מלב ומאל.

האמנם
שכחת את-טעם המרורים,

שיחדו
אכלנו בגלות החל?

 

גם-עתה עוד
הנני תעה כצאן,

את-גזי,
את-חלבי ובשרי יקחו,

ושבט הנגש
לא-יאמר עוד הון,

עוד יסגר עלי
מרעה כרים ואחו;

לא-נחקר
עדנה אם-יש קבה רעבה

בבטני
הריקה, אם-גם אני איש.

לפי-שעה
אנשם וארעב בגנבה,

אתפרנס
ככלב שבע קלון וריש.

 

ואתה –
המאשר! לך מרחב מסביב,

די אור
לנשימה, די שמש, די צל.

אם-תעבד קשה
– הוי, אחי החביב!

לעבד ולסבל
צונו גם-אל.

לא תזרע
אל-קוצים, לא תיגע לריק,

עוד תראה עת
יגמל עמלך ורבה;

עוד יבער
יתלקח כלפיד הזיק

צפנת
בלבבך בצאתך נדבה.

 

הן זרע ישרים
לא-יאבד בציה –

ואני אזרה
כחי לרוח, וכמוץ

יסער פעלי
אל ארץ שאיה;

אל ארר אדמתי
לצמיח לי קוץ.

כל-ימי אנוע,
אשוטט, אשוטט,

אלחם
בצללים ואבנה בחול;

כצנינים
הייתי לשכני, ולשוטט

בעיני
משנאי, על-נפשי לעל.

 

לפנים אהבתי
צרותי, ובתם

לבבי
הצדקתי את-שבט מוסרי;

קראתי
לדמעות, קדשתי יום צום –

ואפשט
במנוחה לשכין צוארי;

אך עתה,
אהה, אין בי אמון נעורי,

נואשתי
מרחמים, מבטחי בית עש;

חדלתי,
ידידי, מחבב יסורי,

כי מאס
גם-אלי את-משפט הרש.

 

אין  ת כ ל י ת  לנדודי, אין קדשת השם,

סר צל אלהים,
סרה רוח הקדשה,

גם-בכיי לא
הוא, גם תחנוני לא-הם –

אתחנן
ואבך – כי מכתי אנושה.

אתחנן
כנואש ואבך מלב קר,

אאנח מלב
מלא אפר ובשת;

ואבך – אף
אם-אדע כי-דמעי כמטר

שמי ברזל
בציות על-ארץ נחשת.

 

אגדות
נושנות נשוני עמלי,

בחלומות
ומשלים ישנתי הכאב,

אך-עתה בא
רוח וישא משלי,

ויגז
את-חלומי – ומלא ריק הלב.

"כף
ראשך! שא על!" – על-שם מה? על-שם מי?

מה אועיל
כי-אסבל? מי ירצה קרבני?

הוי, קראו לי
דרור ואגדלה את-שמי,

אגדילה
מעשי, אקומם חרבני.

 

כעם גבורתי,
גם-בי די איל!

הוציאו
למרחב את-כחי הכלוא;

מריח השדה
יפריח עם דל,

כדשא
תפרחנה עצמותי שבלו.

הכרמל,
השרון גדלוני מאז,

ובשד יזוב
חלב ילדותי פנקו,

שיא הררי
עולם שמני עם-עז,

הרוחות
הטהורות עצמותי חזקו.

 

ממרום הרי
לבונה, מראש גבעות מר

גם-זרע אדני
לצדקה זרעתי,

ובקול חצצרת
תרועה המחצצר "דרור!"

הרעשתי
הלבנון וארזיו זעזעתי –

איך, יום
קיצי? איך, אביבי?

מדוע לא
תביט השמש אלי?

רק-קר, עבי
חרף... התראה, חביבי,

את-סדרי
בראשית משתנים עלי?

 

אין תקוה פה,
אחי, כבר כלה הקץ,

פס חסד אלה,
בל-יעש ישועות;

אין תקוה
ליונה בצפרני הנץ –

ועתה שתי
עיני מזרחה נשואות;

עוד טרם אבינה
מה-יהיו חלומותי –

ונפשי
כצפור בהריחה יום דרור.

זה משאת
כל-נפשי, זה תקות תקותי,

ירחי ושמשי
היוצקים בי אור;

 

זה כוכב
הזהב, זה עמוד האש,

המאירים
את-דרכי, מגיהים את-לילי;

זה קול
המנחמני ולחש לי: יש

לי תקוה,
לא-אבדה תוחלתי מאלי.

וכבר עיני
ראות הצצים הרכים,

הצומחים
כתקוה בנפש כל-חי.

לקות
אחפצה, ואשרי המחכים –

עבד וסבל,
אחי, בשם אדני!

 

אלול, תרנ"ד.





  


</body>
   </text>
</TEI>
