<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>משנה המקום</title>
            <author>מיכה יוסף ברדיצ'בסקי</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/berdi/meshane_hamakom.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1921" notBefore="1921-01-01" notAfter="1921-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







משנה המקום / מיכה יוסף ברדיצ'בסקי








במרחבי עיר

מיכה יוסף ברדיצ'בסקי
(בן-גריון)



 




 
  
  משנה
  המקום
  כאשר יגדל האילן בגוש-עפר מיוחד ויתפוס לו
  מקום ביער או בדרך, כן יגדל כל אדם בחוגו ובפינה המיוחדה לו בעיר-מולדתו.  במקום יצאת בו לאויר העולם, במקום למדת
  שם בחדרים והיו לך רעים בשכונה ובבתי-התפילה, במקום שם נשאת לך גם אשה והחילות
  לסחור ולשחות בים העסקים, – מצאת את האופק הצריך לך ולרוחך.  הנך הולך ברחוב ונפגש אתה אך עם אנשים,
  ידעת אותם ואת שמם ועסקיהם גם הם. 
  הנך מציץ מן החלון ותדע היטב את כל עובר ושב.  הנך נוסע בעגלה מעיר-מגוריך לעיר הקרובה, והנוסעים עמך
  ידועים לך מבית ומבחוץ.  הנך מלוה
  כסף ויודע אתה למי אתה מלוה; הנך בא עם בר-נש במשא-ומתן והרי אתה מכיר היטב את
  תכונת בעל-בריתך או בעל-דבבך. 
  בבית-מועד לכל חי מיועדות לך אך ארבע אמות קרקע, ובעיר גופה תוכל
  להתנועע לכל עבר.  יכול אתה
  להתפלל פעם בקלויז, פעם בבית-המדרש, יכול אתה לבקר את נגיד פלוני או נבון
  אלמוני, לשתות אצלו כוס חמין ולשיח עמו במילי-דעלמא...  כי תקרינה "חדשות בעולם" תדע
  גם אתה על אודותיהן, וכי תבואנה מלחמות או גזירות מתחדשות גם אתה תאזין להן
  ותשיח בהן.  כל איש מזרע ישראל הוא
  אבר לגוי כולו.  גם בירושלים עוד
  גרים יהודים, גם בחברון ובצפת; והרי אתה נותן פרוטה לשם אלה אל קופתו של רבי
  מאיר בעל הנס בכל ערב שבת.  יש לכל
  בני יעקב תורה מאד קדושה; ויש לכל יוסף, לכל משה לכל חיים ויצחק מהיום איזה חלק
  בנחלת ה'.  נכשלת באיזה נדנוד של
  עבירה, והרי בסידור שלך צרור של סליחות ואמירות.  כלתך תקשה ללדת או באה מצוקה בבית, והרי אתה נכנס
  לבית-התפילה ומבקש רפואה שלמה או גאולה במהרה מאל שומע תחנונים.  גם אלהים בשמים קרוב לך בעיר מושבך רב
  יתר מבעיר אחרת ויודע אותך ואת צרכיך. 
  בספר התהלים הנתון בתוך טליתך אתה קורא זה הרבה בשנים.  נעים זמירות ישראל היה מלך בהר ציון,
  שם כונן לו אלהים מקדשו; ועתה אין לנו לא עולה ולא זבח ולא מנחה, רק "שמנה
  עשרה", "קדושה" ו"ברכו".  
  כה עברו על יואליק-נתן יותר מחמישים שנה
  בקיטוב, והרי סכום כזה רוב שנותיו של אדם.  מה עשה לו גורלו? נכשל באיזה עוון בהיותו משנה לנשיא-העדה
  מטעם הממשלה.  מת בנה יחידה של
  אלמנה אחת, ולפי חוקי רוסיה חפשי הוא כל כגון זה מעבודת-הצבא, וישכח למחוק שמו
  מבין החיים, ונמכרה תעודתו לצעיר אחר, וישא מאז את שם המת...  לכאורה, אין זה עוון יליד ה"יצר
  הרע", כי אם ענין נעשה אך לשם הפרנסה.  אבל מטעם הרשות עונשין על דבר כזה ומחמירן.
  אולם הנה במאה פרסאות מקיטוב עיר קרובה לגבול,
  שם אפני-חיים אחרים ושם כמעט העולם אחר...  הנך בא לבית-התפילה ואין אתה מכיר שם אף איש אחד.  חפץ עתה לסחור ולעסוק בדבר-מה ואין אתה
  יודע במה תבחר וממה תחדל.  עברי
  אתה נשבה בין העברים, ואף שומרי ימי שבת ויום-טוב, אבל אלהים כאן הוא אל
  מסתתר.  הנך קורא לו ואינו עונה
  בלשונך.  הנך שב מן הריצה ברחובות
  כל היום ואתה בא לבית-מלונך והנך רואה אך פנים זרים.  בודאי יגש אליך אורח זה או אחר וישאל אותך למקומך ולשמך ולשם
  אשתך ולמספר בניך ולעסקיך.  ודוקא השאלות
  האלה תבעתנה אותך.  הלא בעצם
  "בורח" אתה מפני אימת הרשות.
  ימים רבים לא קראת לעצמך יואליק-נתן, כי אם
  חיים-בר, ותעודת-המסע שבאמתחתך רשומה על שם שלישי.  יש נשמה לגוף וכינוי לנשמה; הנך מזייף את שמך, והרי לך שתי
  נשמות ושני גופים.  פשוט משוגע אתה
  הכל החליפות והתמורות שנעשו בך בבת-אחת. 
  – –                      
  
  
 




 





 






</body>
   </text>
</TEI>
