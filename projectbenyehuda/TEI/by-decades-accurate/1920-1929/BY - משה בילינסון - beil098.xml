<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>בג'ניבה</title>
            <author>משה בילינסון</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/beilinson/beil098.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1923" notBefore="1923-01-01" notAfter="1923-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







בג'ניבה – ובירושלים / משה בילינסון



 




  
  


בג'ניבה – ובירושלים

משה בילינסון






 
  
  על חבר-הלאומים נוהגים מתנגדיו המרובים
  לאמור, שאין לו כוח ממשי ואין לו אפשרות להכריח מישהו לקיום החלטותיו,
  ובכלל, בתוקף הרכבו, אין הוא אלא מעשה אחיזת-עינים, הבא לחפות על
  שלטון המדינות הגדולות.  ואם
  כי לדעה כזאת על חבר-הלאומים, בצורתו הנוכחית, יש אחיזה עובדתית ידועה,
  בכל-אופן הענין, נדמה, איננו פשוט כל כך.  נראה שישנו קומפלכס אשר גם דעת-הקהל הבין-לאומית וגם
  הנימוס הדיפלומטי וגם ענינים ממשיים ועוד כמה גורמים מהוים אותו, והקומפלכס
  הזה, הוא הנותן תוקף ידוע וכוח ידוע לחבר-הלאומים, גם באין לו צבא וצי.  נראה שישנו גבול מסוים, אשר גם
  המדינות האדירות ביותר אינן מרשות לעצמן לעברו ביחסיהן עם מוסד אפלטוני
  זה שבג'ניבה.  דוגמה נוספת לכך
  נתן [נציג ממשלת המנדט] קולונל סיימס בהסברתו לפני ועדת המנדטים של
  חבר-הלאומים.  שם, בג'ניבה, קיים
  בכל-אופן יחס של שואל ועונה וישנו דבר-מה הדומה לדין-וחשבון ולהצדקה
  עצמית.  ואם לפני שנתיים נאלץ קולונל
  סיימס להצדיק את ממשלתו על מעשה העוול שנעשה ליהודים בענין חיל-הספר, וכדי
  לצאת מן המיצר השתמש במספרים, אשר לא התאימו למציאות, ב"הפריזו"
  את השתתפות האחריות להוצאות הגדולות שמוציאה אנגליה לקיום הבטחון הציבורי,
  ומצד שני הסכים בכל זאת, שהדבר איננו בסדר גמור ושעל הממשלה לשנות את הפוליטיקה
  הכלכלית שלה.  יש צורך בהפחתת
  המסים המכס הגבוה לטובת היצרנים בחקלאות ובתעשיה.  כך דיבר קולונל סיימס לפני
  דעת-הקהל הבין-לאומית ולפני ועדת המנדטים, כלומר לפני המוסד, אשר בשמו
  מנהלת האדמיניסטרציה הבריטית את ארץ-ישראל.  כאן, בארץ, אשר קולה אינו מגיע כל כך בנקל לדעת-הקהל
  הבין-לאומית, מדברות העובדות בשפה אחרת לגמרי.
  המנדט, אותו המנדט, אשר הבטיח לעם העברי את
  הקמת ביתו הלאומי בארץ-ישראל, מחייב הוצאות גדולות לבטחון הציבורי.  מה הוא הבטחון הציבורי הזה? שמא
  יש צורך להחזיק בארץ צבא אנגלי גדול, כדי להגן על היהודים בפני התפרצות
  הזעם הערבי? שמא יש צורך להחזיק בארץ משטרה עצומה, כדי לבלום את המריבות
  הבלתי פוסקות? אין צבא אנגלי גדול ואין משטרה רבת-מספר בארץ – משום
  שהזעם הערבי הזה, העלול כאילו להתפרץ בכל רגע – איננו, וגם המריבות אינן,
  ואין צורך באפרט צבאי גדול, לו גם מסיבה זאת, שישנם בארץ מאה וחמישים
  אלף יהודים, אשר מציאותם הוא גורם מכריע של שלום.  ובכל זאת יש לאנגליה הוצאות גדולות
  לבטחון הציבורי והשמועה המלוה את התפטרותו של לורד פלומר ממשרתו
  הגבוהה, מבארת את מקור ההוצאות הללו.  לא די היה לממשלת אנגליה בזה, שארץ-ישראל שילמה עד עתה
  שליש של תקציב חיל-הספר – עליה לשלם, לפי דעת לונדון, את כל שלושת השלישים.  אנגליה אינה מעונינת בהחזקת הצבא הזה.  עבר-הירדן מזרחה אינו מעונין בו,
  רק ארץ-ישראל, היא לבדה צריכה לשאת בעול הכספי הזה.  הדבר נראה ללעג ממש.  את עבר-הירדן קורעים מארץ-ישראל, עושים
  ממנו מדינה לחוד, קוראים לה אמירות, חותמים אתה חוזה, לחיל-הספר המגין
  עליה אין נותנים ליהודים להיכנס, לאלה הפונים מן המדינה הזאת למשרדי ירושלים,
  עונים, כי לגבי ארץ-ישראל, נחשב עבר-הירדן כ"חוץ-לארץ" – אולם
  את תקציבו של חיל-הספר מטילים על משלם המסים הארצישראלי.  אם כך מסדרים את הענינים, אם גם את אבן-סעוד
  ואת הוהאבים זוקפים על חשבון המנדט הארצישראלי, הרי לא קשה להכריז בג'ניבה,
  כי ממשלת ארץ-ישראל מוכרחה להטיל מסים לכלכלת הארץ – שכן באמת גדולות ההוצאות
  לבטחון הציבורי.
  ואולם לא זאת בלבד אמר קולונל סיימס בג'ניבה.  הוא סיפר גם על הדאגה שדואגת הממשלה
  לגורל ה"יצרנים", בחקלאות ובתעשיה.  וגם לדאגה זו נתנה לנו הכרוניקה של הימים האלה דוגמה
  קטנה, אולם אפינית למדי: בית-החרושת "ליבר-נועם" החליט לעבור
  לסוריה, אם לא תשוה הממשלה את המכס על שוקולדת-חוץ עם המכס על החמרים
  הגלמיים הדרושים לתוצרתו כאן. 
  מקרה זה איננו בודד.  קשות
  קבל על הממשלה [בעל בית-חרושת משי] דלפינר.  במלחמה נמרצת אתה עמד [בעל בית-חרושת לשינים תותבות]
  בלום.  אנשי התעשיה אינם פוסקים
  לדרוש מאת הממשלה יצירת תנאים אשר יאפשרו את התפתחותה.  ויש שאנשי הממשלה כאילו מבינים את
  הדרישות הללו ומודים בהן.  אולם
  אין זה כי אם "מצב-רוח", אשר בודאי סיבות ממשיות לו, ובמקומו
  בא "מצב-רוח" אחר אשר גם לו בודאי סיבות משלו, ואז נשכחות
  ההכרזות הקודמות, ובמקום בלום צריך ללחום את מלחמת-המכס ליבר.  ענין החוזה עם סוריה לא סודר עדיין,
  והוא תלוי כאיום תמידי מעל לתעשיה הארצישראלית.  אין לממשלה שיטה ברורה ומסוימת שמטרתה תהיה פיתוח אותו
  ענף העבודה, אשר בשנה הזאת, בשנת המעבר ממצוקה קשה לרוחה קלה, הוכיח, אולי
  באופן בלתי צפוי ליהודים עצמם, את יכלתו לשמש מקום קליטה למספר רב של עובדים
  עברים.  בשנות המבוכה הגדולה,
  כאשר גם לאנשי התעשיה לא ברורות היו דרכיה והם עשו בודאי שגיאות רבות,
  אפשר היה להתיחס בזלזול-מה לנסיונות התעשיה.  פקפוקים אלה לא יכירם יותר מקומם, ושום הצדקה אין להם.  ישנה קונסולידציה במקצוע זה.  המפעלים אשר יסוד בריא להם יצאו
  שלמים מן הסערה אשר שברה את אלה שלא היתה להם זכות-קיום, והם רשאים לתבוע מן
  הממשלה את עזרתה ואת סיועה.    
  לא מישהו אחר, אלא בא-כוח הממשלה
  בג'ניבה, קולונל סיימס, קשר את שני המומנטים האלה – שיטת המכס
  והוצאות הבטחון.  וסיבת
  התפטרותו של הנציב העליון קובעת גם לאיזו הוצאות נחוצות לממשלה
  הכנסות המכס, המיקרות את אחד ממצרכי החיים העיקריים, הסוכר, ואינן
  מאפשרות לבית-החרושת ליבר להישאר בארץ.  ישנה לפנינו התנגשות קשה של שני מומנטים אלה ועל הממשלה
  לצאת מן ההתנגשות הזאת – בהתאם להודעת בא כוחה בג'ניבה אשר הכיר בחובת
  הממשלה לשנות את שיטתה "לטובת היצרנים", בחקלאות ובתעשיה.
   
  י"ג תמוז תרפ"ח (1.7.1923)
  
   
  
 








 






</body>
   </text>
</TEI>
