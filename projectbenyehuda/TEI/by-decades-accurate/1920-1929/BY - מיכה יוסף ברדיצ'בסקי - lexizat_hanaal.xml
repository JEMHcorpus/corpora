<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>לחיצת הנעל</title>
            <author>מיכה יוסף ברדיצ'בסקי</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/berdi/lexizat_hanaal.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1920" notBefore="1920-01-01" notAfter="1920-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







לחיצת הנעל / מיכה יוסף ברדיצ'בסקי (בן-גריון)








במרחבי עיר

מיכה יוסף ברדיצ'בסקי
(בן-גריון)



 




 
  
  לחיצת הנעל
  מנחם חתן שמעיהו, בעל האכסניה היחידה בקיטוב,
  היה איש-בריתי ולמד עמדי שנה שלמה אחרי נישואיו.  כבר נשוא היה פעם אחת בעיר אחת סמוכה לחרסון הבירה; אבל
  רעיתו, שאהב אותה מאד, מיאנה בו, ויכתוב לה ספר-כריתות, אם גם באונס ושלא ברצון
  כלל.  אחר זה התגורר במיתבתא דרב
  אחד נודע, למד שם גמרא ופוסקים, עסק גם ב"קידוש החודש" והיה כרוך
  אחרי המשניות עם פירוש "תפארת ישראל".  וכשהתגלה אז כוכבו של המלבי"ם, התמכר גם אליו וילמד
  חלקים אחדים מספרי התנ"ך עם ביאוריו בטיב הלשון.  הוא החל לאהוב את שפת חוזי-יה וירא כי לפרשיות הנביאים הד
  אחר לגמרי כאשר נלמד אותם בגוף התנ"ך, מאשר נדע אותם על פי ההפטרות
  שבספרי החומשים.  בספר
  "מכלול" למד גם כן את ראשי חוקי הדקדוק, אם כי גער בו רבו בגלל
  הדבר הזה, יען כי אין הלימוד באלה והלימוד בדברי הפוסקים עולים בקנה אחד.  בידי מנחם נמצא גם הספר "נחמד
  ונעים" לדויד גנז, והיה יודע מספר העתים על פי ספר משנה לו "צמח
  דוד".  בשמת כך וכך מלך מלך
  פלוני וכבש מדינה פלונית ואלמונית. 
  בשנות מאה זו היו גזירות רבות על עם היהודים, ובשנות המאה שאחריה באו
  שוב גזירות רבות וקשות.  פעם
  התגלה כוכבא דשביט; פעם באו ימי מבול חדש להטביע חלק רב מנפות האדמה; היו
  שריפות גדולות, חורבנות, משיחי-שקר קמו אצלנו ואצלם להתעות משפחות שלמות, והיו
  שמדות רבים.  הוא ידע גם ידע לדבר
  על המאורעות שהיו בעשרים לחודש סיון, יום צום האחרון; וגם היה יודע לכנות שמות
  חכמים מפורסמים ומגלי חוקים חדשים בטבע. 
  לעתים גם ביאר לי יסודי ההתחלה בחכמת-הנפש וידבר על כוח-המושך
  וכוח-הדוחה, על רגשות אהבה ואיבה. 
  וכשהלכנו פעם לטיול שעה לפני תפילת מנחה מחוץ לשער העיר, הימים סוף ימי
  קיץ וגם שמש העולם נוטה לערוב, והתחיל לספר לי מימי הברית שלו עם רעיתו הראשונה
  ומדבר מיצר הנפשות.  ראיתי דמעות
  בעפעפיו והכרתי אף בלבבי אני ראשית ניצני הצער.  – את האהבה ידעתי אך מסיפורי הכתובים: מיעקב ומרחל, מדויד
  וממיכל, ואף מעט מן התלמוד: מעקיבא בן יוסף ומבתו של כלבא שבוע...  שיר השירים היה עוד בעיני למשל.  הקורא לא יאמין, כבר חתן הייתי אז זה
  שלוש שנים.  את הכלה לא ידעתי, אבל
  שלחו לי לכל ימי חנוכה ופורים מתנות. 
  ומעת לעת גם הזכירני אבי חובתי, להתמיד בלימודים ולהיות זוכה
  בגורלי.  הרי כלתי בין עשירים
  נמנתה, ואני לא בן עשיר הייתי.
  פעם עשו לי מעיל עב לימי החורף, והחייט תפר
  אותו לפי גדלי כדין וכהלכה. 
  ובשומי אותו עלי כמעט התיהרתי ועלה בי רגש של עוז, אבל דרכי היה להתחכך
  בכותל והיה לובן הדפנות נדבק בבתי-זרועותי ובשכמי.  נכנסתי כך לבית אחד משכנינו הקרובים.  ושם בת בכירה ונאה, הכרתי אותה זה ימים
  רבים, ותרא אותי מלוכלך, ותקם ותקח מברשת של שער ותחל לנקות את הסיד מעל בגדי
  ותצהיל אלי גם פנים, וכמו קילוח שלרגשות חדשים השתפך בקרבי.  נבהל יצאתי מן הבית ופני הנערה נדבקו
  בי, ואשמור נעמה בחובי.
  שוב הלכתי לטייל עם מנחם, והוא מדבר הפעם
  בדברים יותר שוטפים על רעיתו ששילחה אותו והיא יושבת בלבבו.  ואני אף אני נושא בחובי המון רגשות,
  יש להם קרבה להרת האהבה ולמיצרי האהבה.
  שנתים
  ימים אחרי הטיול הזה נשאתי אני לאשה את כלתי המיועדת לי, ואף בעת הבטתי בפניה
  נסתבכו בי עוד קטעי זכרונות ועלו בלבבי גם פני בת שכננו מאז...  ומנחם אף הוא עזב בים אחד את רעיתו
  השניה ותיעגן.  ולא נודעו עקבותיו
  עד היום.  – –
  
 




 





 






</body>
   </text>
</TEI>
