<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>לשאלות הפוליטיקה הקולוניאלית</title>
            <author>משה בילינסון</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/beilinson/beilinson_030.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1925" notBefore="1925-01-01" notAfter="1925-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







לשאלות הפוליטיקה הקולוניאלית / משה בילינסון





 




  
  


לשאלות הפוליטיקה הקולוניאלית

משה בילינסון



 




 
  
       הצרכים הסוציאליסטים
  ללחום בעד יציאת-קולוניות סתם מבלי להביא בחשבון את התוצאות הכרוכות בה?
  הסינגוריה
  שמלמדים על הפוליטיקה הקולוניאלית עומדת על פי רוב על שנים:
  א)  גדישת הסאה במדינות הציביליזאציה –
  כלומר:  עודף האוכלוסין וכוחות
  היצירה המבקשים מקום למשלח-ידם.
  ב)  התפקיד הציביליזאטורי המוטל על
  אומות תרבותיות יותר ביחס אל אומות העומדות על מדרגת תרבות נמוכה.
  אמנם, גלוי
  ומפורסם הוא, שבשביל האימפריאליזם שני הנימוקים הללו גם יחד רק תואנה וכסות
  עינים הם לשם ניצולם של בני המקום. 
  אך אין להסיק מכאן מסקנה נמהרת שהנימוקים הללו אינם נכונים מעיקרם, אילו
  היתה הפוליטיקה הקולוניאלית לא בידי האימפריאליסטים, אלא בידי
  הסוציאליסטים – והפכה אז התרמית הזאת של השפעת עמי התרבות על אנשי המקום
  לאמת אנושית גדולה.  כל סיסמה –
  תרבות, יצירה, אחדות העמים – נעשות פלסתר על-ידי האימפריאליזם והרכושנות –
  ו"מצות עשה" של הסוציאליזם היא לא לבטלן, אלא, אדרבא, להחזיר להן את
  עמדתן ולשפוך עליהן את אורן האמיתי.
  הפוליטיקה הסוציאליסטית
  אינה אנגלית, איטלקית, צרפתית – אך אין היא גם פוליטיקה של ילדי הקולוניות –
  בין לאומית היא.  אם יש
  סכנה לצקת בשוגג מים על-ידי הקאפיטאליזם פן ואולי יהיה בזה משום סעד
  לפוליטיקה שלו, הרי מאידך גיסא יש גם סכנה בענית-אמן דוגמתית אחרי בני
  המקום, שכן יש בזה משום יציקת שמן על מדורת השוביניזם והריאקציה שבקרבם – שהם
  אולי פראיים והפקריים יותר מן הפוליטיקה האימפריאליסטית, הנתונה בכל-זאת תחת
  בקרתם התמידית ולחצם של המוני פועלים מאורגנים – דבר שאינו בנמצא לפי שעה
  לחלוטין ברוב הקולוניות.
  אסור בתכלית
  האיסור הוא הניצול של בני המקום, אך מנקודת-ראות בין-לאומית אסור גם להכריח
  את הגרמנים והאיטלקים להיחנק במיצר הגבולות של מדינותיהם, בעת אשר באסיה
  ובאפריקה משתרעים מרחבים של עושר טבעי מוזנחים ושוממים, מפני שבני המקום
  אין בכוחם לעבדם ולהפיק מהם את כל אשר יש להפיק.  אילו היו הגרמנים והאיטלקים באים אל הקולוניות לא לשם
  ניצול, אלא לשם יישוב הארצות הללו, לשם יצירה ועמל – כי אז ראויה היתה ביאתם
  לשבח וברכה מבחינה בין-לאומית.  כי
  זה ההבדל אשר בין הפוליטיקה האימפריאליסטית והסוציאליסטית, שהראשונה קולוניאלית
  היא, והשניה קולוניזאציונית. 
  אסורים הם מעשי
  הכפיה והאונס כלפי בני המקום, אך אסור גם לעמוד מרחוק ולראות בחיבוק-ידים
  בערוך עם תקיף שחיטה והרג בחלש ממנו, בבלוע חלק אחד של האומה את משנהו.
  אסורה בתכלית
  האיסור היא ההתערבות בעניניהם הפנימיים של העמים בין שהם בני תרבות ובין
  שאינם בני תרבות, 
   – אך ורק בשעה שהתערבות זו נובעת מתוך
  סולידאריות בין-לאומית ורצון לעמוד לעזרת החלש – הרי היא "מצות
  עשה" שאין אנו פטורים ממנה. 
  ודוקא חיבוק הידים ואי-ההתערבות עוול היא.  – בפוליטיקה הסוציאליסטית אין לעשות את ההתערבות
  ואי-ההתערבות דוגמה.
  הפוליטיקה
  הבין-לאומית של הסוציאליסטים אינה רשאית לפתור את השאלות הקולוניאליות
  בסתם-כפירה.  בקנה-המידה שהיא
  מודדת בו את השאלות המסובכות באירופה – מידת הסולידאריות הבין-לאומית, מידת
  ההתפתחות המאכסימאלית של הכוחות והניצול המינימאליים – באותה מידה גופא עליה
  למוד גם את הפוליטיקה הקולוניאלית.
   
  "דבר,
  כ"ח  תמוז תרפ"ח  (20.7.1925)
  
 




 





 

 












</body>
   </text>
</TEI>
