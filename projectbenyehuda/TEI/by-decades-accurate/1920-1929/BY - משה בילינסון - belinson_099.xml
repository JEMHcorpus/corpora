<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>"המצאת" מחלקת העליה</title>
            <author>משה בילינסון</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/beilinson/belinson_099.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1928" notBefore="1928-01-01" notAfter="1928-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







"המצאת" מחלקת העליה / משה בילינסון








"המצאת" מחלקת
העליה

משה בילינסון



 




 
  
  ב"הארץ" מאתמול מסופרת שוב
  "אניקדוטה" מעניני העליה, המאירה באור בלתי מצוי (גם אחרי כל מה
  שעבר עלינו בשטח הזה) את שרירות-הלב השוררת במחלקת העליה ואת מצב-ההשפלה
  הנוצר על ידה לעולה היהודי.  ז'בוטינסקי
  מתכונן לעלות ארצה וחברת האחריות "יהודה" הגישה לממשלה את
  התעודה המעידה, כי מובטחת לו עבודה ופרנסה לשנתים ימים.  לכאורה, היה כל הענין צריך להיגמר
  בזה – הרי דרישותיה של חוקת העליה נתמלאו.  אלא מה? ז'בוטינסקי איננו יהודי סתם, הוא גם אחד
  מאנשי-השם בציונות, סופר ועסקן מפורסם.  בעברו הציוני רשומים: הגדוד העברי, מאורעות ירושלים,
  עכו, כיום הוא עומד בראש הזרם הרביזיוניסטי, וכל זה כנראה אינו כל
  כך סימפטי בעיני הממשלה, ומשום שלא היתה לה שום אפשרות חוקית למנוע את
  הויזה ממנו, "נפלה על ההמצאה" הנפלאה לדרוש מאת חברת
  "יהודה" להכניס בחוזה שלה עם ז'בוטינסקי סעיף האוסר עליו כל
  עבודה פוליטית בארץ.  אמנם, לאחר
  הסירוב הנמרץ והמוחלט של חברת "יהודה", הסתלקה הממשלה מדרישתה
  הנפלאה הזאת, אולם הויזה טרם ניתנה. 
  
  ז'בוטינסקי יש לו כמה מתנגדים בהסתדרות
  הציונית ובתנועת העבודה ביחוד. 
  הזרם הציוני אשר בראשו הוא עומד מהווה מיעוט קטן במחנה הארצי-ישראלי.  העבודה אשר הוא עושה בשנים
  האחרונות נראית לרבים מאתנו כבלתי פורה, ואפילו כמזיקה.  רבים מאתנו חושבים לחובתם הציונית
  להילחם בדעות אשר ז'בוטינסקי שוקד להפיצן.  ואולם מה ענין כל זה למחלקת העליה? כלום מסמכותה היא
  לעלות על כסא המשפט ולשפוט את היהודים הרוצים לעלות ארצה? 
  הנסיון הזה לעכב כניסת יהודי ארצה על
  שדעותיו אינן נושאות חן בעיני הממשלה, הנסיון הזה לשלול מן היהודי, למפרע,
  עוד בטרם עלה ארצה, את חופש פעולתו הפוליטית, היא התנקשות קשה
  בזכויות הראשונות של כל אדם ושל כל תושב ארצנו.  ואם ה"אניקדוטה" תיעשה
  למציאות, יראה בה הישוב, תראה בה התנועה הציונית כולה, – תומכיו
  ומתנגדיו של ז'בוטינסקי כאחד – עלבון קשה ופגיעה קשה, אשר אין להשלים אתם
  בשום פנים ואופן.  
  תשמש ה"אניקדוטה" הזאת אזהרה לכל
  אלה שרצו לראות במחאות ציבור הפועלים נגד גירושי היהודים מן הארץ
  בגלל השקפותיהם הפוליטיות, ענין "מעמדי" בלבד.  אם היום נעשה הפקר
  היהודי-הקומוניסט, אין מעצור שמחר יעשה הפקר היהודי-הרביזיוניסט, ומחרתים
  יכול לבוא תורם של האחרים.  ואין
  אמצעי אחר נגד שרירות-הלב המתפשטת בין הפקידות הארצישראלית מאשר ההגנה
  הנמרצת על העיקרון אשר אין לעבור עליו: לא בחסד אלא בזכות עולים
  היהודים לארץ הזאת אשר היא ארצם. 
  לא בחסד אלא בזכות הם חיים בה.  מן היהודי אפשר לשלול – כמו משאר תושבי הארץ – כל מה
  שהחוק מרשה לשלול ממנו.  את
  המולדת ואת זכותו למולדת אין לשלול ממנו.  
   
  ד' תשרי תרפ"ט
  (18.9.1928)
  
 




 





 

 






</body>
   </text>
</TEI>
