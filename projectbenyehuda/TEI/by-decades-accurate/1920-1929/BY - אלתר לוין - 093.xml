<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>עלבונים</title>
            <author>אלתר לוין</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/levin/093.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1920" notBefore="1920-01-01" notAfter="1920-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







עלבונים / אלתר לוין








עלבונים

אלתר
לוין

 

ארדה לי מגבנוני
ההרים זה ים הנקפא ונגלד,

אעבור שטיח השפלה,
זו מטה הרבודה לצמח

אגלוש ממשעול
התללים, פירמידות הזהב לחרסה

ובאתי לתיכון הים
הנושק את חפי כנען!

ים, ים! שלום לך
מלב, שלום לגשר הבדלח

עליו השמש בגאונה
שוקעת, יורדת לקברה!..

שלום לרפסודות
השלג, הכפור שירד משמי,

טבע בבטן המצלה,
שוב צץ ועלה בגלים!

ים, ים! אהבתי
אותכה, ליפה בת מלך נדמית

לה סולחים אכזריות
לבבה בעד מפל החסד מעינה!

או ככלב, אהבתיך
הים, נאמן הברית והשבועה,

יומם ולילה ילקק
שולי אדוניו הפרש –

ככה תחליק, זה
דורות, בלשונך פאתי ארצי...

ים! אם ישנו הפלחן
לי קדוש ויקר על כל

זהו הפלחן לשניכם:
הרים וימים – וים!..

יגונך וצערך
ידעתי, הכעס העצור בשפה,

ידעתי הסער
בלבבך מתחת לראי הפנים

נכבש ורתום
למצלה עליו שחוק חנף מכסה.

אינני מאמין לך
ים, אתה המפתה הגדול!

בן אדם אל תאמן
בים! כצבוע ילך מעדנות,

לך ישחק בנגהו
ובשמנו ונקל לו לבלוע אותכה!..

כל זה ידעתי
ועם כל זה כמה אהבתי אותכה!

כמה אהבתי
הים, שפלת הזכוכית, הבדלח!

יקרו לי הרים
גבנונים, משורים מנסרים בענן,

אהבתי לא רק
גבוה, את אשר מתרומם למרום –

את אשר עמק ומצלתי
כים, כמוך, אהבתי!..

 

אתה התיכון הגאה
בן גדולי היחס הנך,

ידעת, ידעת
נמוסים, אתה לא תעיז התקצף;

ישתובב אקינוס
הים, ממי זה יתביש אקינוס?

מארץ חדשה, אפרוחית,
צוצלה מעבר לים?

אתה התיכון האציל
לא תדע המשובה הגדולה,

אפרתים, נשואי
הפנים, ארצות העולם העתיק

עומדים עליך בכבוד,
מרימים האצבע לאפם,

גוזרים עליך:
חדל! חדל נא, הים, אל תשתובב!..

תרד בסלם המזרח,
תעלה ותשלח גליך,

כי יש את נפשך
לדעת אם נחרב אשר הצגת,

אם עמים גבול
נצרו הקבע בינם וביניך...

בסלם המזרח
לך תעלה, תדרש לשלום העמים,

תקרא בשמות
ותכנה תארי האבות וזכרם.

תבקש היד החמה
הושיטו קדמונים באהבה

לאות אחוה ושלום
בימים אשר עברו!

שלחת גליך
בגיל, כי צלל הצליל לאחים,

שלחת גל צוהל
מול חף למען יכה לו דכי,

דכי חביב ומדבר,
למען יעורר נשכחות...

אנודה לך ים!
לשוא תעורר האהבה,

אין מי יענה שלומך,
אין מי יושיט לך יד!

לא בגדו בנים
גם ארץ לא בגדה–

אלי, הוא אלך
שבגד, הבגידה לו ולאחותו!

הוא אשר הכזיב
עם קדומים, הוא אשר העתיק גוי,

שם גבולותיו לאל
ויפתח שעריו ללועז;

הוא אשר שדד
רבצו, החריב הקן לנשרים,

שרש הנצר היחיד
לשבטי הגזע הראשון

ועל אף השמים
הזעומים, קבלו נגדו ברעמם,

שם את עמי בחצן
השליכהו רחוק, רחוק!..

ככה דרכי אלך,
אל זועם, אל לנקמות,

ככה סכסך חיל
עמים, סכסך מיצר גבולם,

במחי כף שכל
ידו, החליף מהר הקלפים

אל בנו שחק ולעג,
החליף עם וארץ

השליך אל באדיר,
הפיל הארז העתיק,

שבר עזוז בן
האלף, שחת מטעיו מארץ!

ים! אל תעורר
נשכחות, ים! אל תכנה בשמות,

אל תפרש לשלום
עמי, אהליו, גבולותיו מקדם;

איה מורשת העתיד
אלך לנו צוה?

איה בנים זומרים,
בוצרים כרם אבות?

איה נא השבועה
נשבע אלך לנו:

"מנהר מצרים
לנהר פרת לכם גבולכם יהי?.."

לכן קבל נא אתה,
קבל נגד אלך זה,

תבע עלבונך,
עלבוני תבע ודרוש בזרוע,

צא נא אתה נגדו,
צעק נא חמס, ים!

את שמשו הגדולה
קרע, את בתו יחידתו

ולאות מחאה נצחית
בפניו הטביענה!..

חרק לו שן, משברים
מולו שלח,

הראה חזיז האגרוף
למען ישיב אל,

אל הרוחץ בדם
בני אדם, במיטב מיץ חלביהם,

למען יקים גבולים
אשר גבלו אבותי,

ישיב אשר לקח,
אשר חמס ישיב:

ארץ, ארץ, ארץ
אלך לנו ישיב!..

קבל וצא, הים,
הלאה בשת פנים,

צא וקוב, השתובב,
היה הסער ברעמיו,

היה אקינוס גדול,
היה נא שבעה ימים!

צא במעגל לך,
בסופת זעף נעצר

נשוי דורות רחוקים
עתה לו יתפרץ;

גליך קרא ויעלו,
פקד נא על דלפנים,

צוה על לויתן
ועל חול הים נא פקד

יצאו כלם במחול,
מחולות פרא לאכזר,

צפצף רומה נגדו
כי אבד,
כביכול,

מלכות ש"י
עולמיו, אבד גבולי ארץ!..

קבל! ואם עב יעלה
ואם גם יליט פניו

בפרשז ענן
סוכך, בשבעת דק רקיעים!

ים! הפל הקסם,
תצאנה בנות הגלים,

זנבן זנב תנינים
יקשקש לו ויפרפר,

יחולל הרים וגבעות
על לבך מראה חלזון,

יחדור כאזמל
במצלה, עולה ויורד בחרון,

חרר במכרות העשת,
מפוצץ הגיר והפלדה!

יפרץ צחוק האשפי
מפיות בנות הגלים

על עול ועל מרמה
לאל בבני האדם!– –

– – – – – – – – – –
– – – – – – –

ואתה את חמתך,
ים, שפך נא על בני אדם

ושפכת גם עליהם
ובלעת מרכבותם

הרכיבו על גבך
חוסי המפרשים!

נגד יורדי אני
רוכבי רם גליך

אשר יום וליל
שטים הם עליך 

כמבקשי ציר
הצפוני לתור למו ארץ–

קבל נא נגד אלה,
מרבי גבול וארץ,

עלובי גבול היחיד,
עלובי גבול אדמה,

הדורשים גמול
עלבונים מאלך וגליך –

נגד אלה קבל,
כי לנצר לא ידעו

גבולי ארץ רבה
גבלו אבות גדולים!..

 

 





 

 






</body>
   </text>
</TEI>
