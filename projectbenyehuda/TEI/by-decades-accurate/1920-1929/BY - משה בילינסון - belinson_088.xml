<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>גדוד ערבי?</title>
            <author>משה בילינסון</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/beilinson/belinson_088.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1926" notBefore="1926-01-01" notAfter="1926-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







גדוד ערבי? / משה בילינסון








גדוד ערבי?

משה בילינסון



 




 
  
  הידיעה על הריאורגניזציה של המשטרה המעולה
  [ז'נדרמריה] אי-אפשר שלאי תעשה רושם קשה מאין כמוהו.  עוד לא הוברר למדי עד כמה קיבלה
  כבר ריאורגניזציה זו צורה מסוימת, שאינה העשויה להשתנות; איננו יודעים
  גם מתי ואיך תצא הריאורגניזציה לפועל. 
  ואולם מכל הידיעות שנתפרסמו עד עתה, אין כל ספק שלפנינו לא ענין
  אדמיניסטרטיבי-ביורוקרטי אלא ענין מדיני בהחלט.  בין אם הוגד הדבר בפירוש ובין אם לא הוגד, הרי התוצאה
  המעשית של הסידור החדש היא הוצאת היהודים (חוץ ממעטים יוצאים מן הכלל)
  משורות המשטרה המעולה והעברתם למשטרה הרגילה, בעוד שלמשטרה המעולה, או
  ה"בולשת" בלשון הפקודה יוצרו שני גדודים – גדוד ערבי
  לאר-ישראל וגדוד צ'רקסי לעבר-הירדן.
  שאלת הגדוד, אשר על ידי הריאורגניזציה של
  המשטרה הועלתה על הפרק באופן פתאומי ובצורה כה חריפה ובלתי מוצדקת,
  מעסיקה זה שנים את דעת הקהל העברי. 
  בשורות ההסתדרות הציונית יש לרעיון הגדוד גם תומכים נלהבים וגם
  מתנגדים לא פחות נלהבים.  ואולם
  אף מתנגדי הגדוד לא הכחישו מעולם, כי אם זקוק מישהו בארצנו להגנה
  מיוחדת ומאומצת, הרי אלה דוקא היהודים, כיון שעד עתה אירעו מקרי התנפלות
  מזוינת בתוך האר אך ורק עליהם. 
  איש לא שכח עוד את מאורעות יפו וירושלים.  ובכל זאת התגברו רובם של הציונים על עצמם ועל זכרון
  הימים ההם; הציונים ברובם היו נכונים להערות את נפשם לקראת הסכנה של
  התנפלות חדשה גם בלי הגנה מיוחדת – ובלבד שלא ידבק בהתישבותנו אף שמץ
  כל שהוא מאפיו של כיבוש צבאי, ובלבד שלא נכניס חומר שריפה חדש
  לאתמוספירה של ארץ-ישראל.  ובעד
  הסתלקותה זו של התנועה הציונית מתביעותיה, אשר עלתה לה בהתאמצות כה
  גדולה, היא היתה רשאית לקוות, כי הממשלה לא תנהג לפחות איפה ואיפה בשאלה
  זו.  היתה לה הצדקה לחשוב כי
  הממשלה לא תעשה מעשה, שאינו יכול להיראות בעיני הישוב והתנועה הציונית
  כולה אלא כמסכן את מצבם, מקפח את זכויותיהם ופוגע בכבודם.
  לפני ממשלה אוביקטיבית, שאינה יודעת משוא
  פנים, – ואחרת לא תצויר ממשלה בארץ מנדט – היו שתי דרכים ביצירת כוחות
  ההגנה על הארץ: סידור הגנה מיוחדת על אלה שמצבם מסוכן יותר, זאת אומרת על
  היהודים, או ז'נדרמריה שאין בה הפליה בין יהודים וערבים, אלא היא משטרה
  טריטוריאלית של הממשלה בעלת המנדט ושל תושבי הארץ.  ואם לא הלכה הממשלה באחת משתי הדרכים
  הללו, והיא יוצרת ז'נדרמריה אך מתוך חלק אחד של תושבי ארץ-ישראל, ודוקא
  מקרב אותו החלק החזק ביותר הן בכמותו והן בכוחו, ואשר מתוכו פרצו
  לא פעם מעשים כה אגרסיביים כלפי המיעוט, הרי זאת אומרת, כי אבדו לממשלה
  חוש המידה ורגש הצדק והיא הלכה בדרך המתנגדת לאותן ההתחיבויות
  הבין-לאומיות, אשר אנגליה נטלה על עצמה.
  כל הישוב כולו, כל התנועה הציונית,
  וכל היהדות הנושאת את נפשה בתקוה לארץ-ישראל, יראו ב"גדוד
  הערבי" מכה קשה לתנועתנו וסכנה ישרה לעבודתנו בארץ.
   
  ב' אדר תרפ"ו
  (16.2.1926)  
  
 




 





 

 






</body>
   </text>
</TEI>
