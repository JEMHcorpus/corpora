<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>לאחר פּסק-דין אחד</title>
            <author>משה בילינסון</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/beilinson/beil083.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1925" notBefore="1925-01-01" notAfter="1925-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>






לאחר פסק-דין אחד / משה בילינסון



 




  
  


לאחר פסק-דין אחד

משה בילינסון



 




 
  
  החלטת בית-הדין בירושלים לדחות את זכות הערעור
  של שיף ופינקל ממיטה סכנה רצינית על תנועת הפועלים בארץ.  לפי החלטה זו רשאית האדמיניסטרציה להשתמש
  בפקודה למניעת פשעים גם בסכסוכי עבודה. 
  נוסח "הפקודה למניעת פשעים" הוא כה גמיש, עד שיתכן הדבר,
  כי בית-דין שאינו רוצה לדעת לא את תולדות הפקודה ולא את המצב המדיני
  המיוחד אשר בו הוצאה ולו נתכוונה, ואין לפניו אלא נקודת-מבט פורמלית
  סתם, יכניס גם סכסוך-עבודה לחוג ה"פשעים", אשר האדמיניסטרציה
  רשאית למנוע בעדם באמצעיה היא.  זכות
  זו, אשר נטלה לה פעם האדמיניסטרציה על דעת עצמה, קיבלה מעתה תוקף חוקי מטעם
  המשפט העליון בארץ.  וזכות זו
  עלולה למסור את היחסים בין הפועלים והבעלים, את כל מלחמתו של הפועל על
  הטבת תנאי חייו, את כל עבודת הארגון של תנועת הפועלים, ואפילו את גורלם
  הפרטי של העוסקים בעניני ציבור של כלל הפועלים – לשיפוטה, להכרעתה
  ולשרירות לבה של האדמיניסטרציה.  
  מצב זה, העושה למפרע את תנועת הפועלים
  לבלתי חוקית, אין לשאתו ואין להשלים אתו בשום אופן.  אין להירגע ולסמוך על זה, שלא כל השופטים
  ישתמשו בפקודה זו לגבי סכסוכי עבודה. 
  יתכן, ששופט זה או אחר יבין כי השימוש בפקודה הזאת אינו הולם
  כלל את הסכסוכים הסוציאליים.  אולם
  תנועת הפועלים אינה יכולה להיות תלויה ברוחב דעתו או בקוצר השגתו
  של שופט פלוני או אלמוני.  תנועת
  הפועלים צריכה להרגיש קרקע מוצקת תחת רגליה. 
  היא צריכה לדעת, כי קיומה ופעולתה הם בגדר החוק ולא מחוץ
  להגנתו, וכי במקרה של בירור משפטי לא יהיו החוק והשופט כלי-נשק בידי
  מתנגדיה.  
  אחרי פסק-דין זה של המשפט העליון אין דרך
  אחרת אלא פקודה חדשה, אשר תגדיר בנוסחה ברורה ומדויקת את תחומי השימוש
  בפקודה למניעת פשעים, ואשר תוציא, על כל פנים, את סכסוכי העבודה מחוג
  סמכותה.  הזמן אשר בו הוצאה הפקודה
  – אחרי הפרעות – והמכתב-החוזר של סמואל המבטיח את חופש השביתה, אינם מניחים
  כל ספר בכונתו האמיתית של המחוקק.  ולפיכך
  פסק-הדין הירושלמי, גם אם אינומתנגד לאות של החוק, הרי הוא מתנגד
  לרוחו.  
  אם אין הממשלה הארצישראלית רוצה לקבוע לה
  עמדה מסוימת נגד הפועלים ועל צדם של הקבלנים והבעלים; אם היא אינה רוצה
  לקפח את זכות השביתה שיש לפועל בכל העולם, ושהוכרה כאן על-ידי השלטון
  הקודם; אם יש לה ההבנה האלמנטרית לכך, שסכסוכים סוציאליים לא יפתרו בדרך
  שלטון בלתי-מוגבל של האדמיניסטרציה – כי אז עליה להרחיק את הטעות הפורמליסטית
  שנפלה כאן, בעטים של השופטים ביפו וירושלים, ולהגדיר בפירוש את
  תחומיה של הפקודה, ולהבטיח בגלוי את זכות הפועלים.  
   
  כ"ה אלול תרפה (14.9.1925)
  
 




 





 






</body>
   </text>
</TEI>
