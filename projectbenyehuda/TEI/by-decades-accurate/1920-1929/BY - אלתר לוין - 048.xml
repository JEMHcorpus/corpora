<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>כנגן המנגן</title>
            <author>אלתר לוין</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/levin/048.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1920" notBefore="1920-01-01" notAfter="1920-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







כנגן המנגן / אלתר לוין








כנגן המנגן

 

והיה בנגן המנגן
ומיתרים ברעדה נמתחים,

כאשר שוקע
ההמנון וקולות המזמור יכאיבו,

מתמוגג הכנור
הבוכה בצערו וכאבו העמק,

זרוע אימה קורעת
במחי המשתפך ויחיד

מבלי רחם וחנן
ודאב למצפון האדם וחבו;

וגדול חפזון התנוסה
בין גלי האויר ההומים,

הגדודים נרדפים
ונופלים, נאנחים וזבים ופצועים

וצוללות סמפניות
הדוקרות עם יגון סהרורי בוקע,

חודרים לעמקי
הנפש ושואבים בדלים הדמעות;

כאשר מתנכר
למנגן המיתר העליז, המנחם

וברית לא תופר,
לא תכלה, כרתה+ בינו ולתוגה,

שלטת לו ישלט
המנגן בעולם הנכנע בבכיו

וטובעים הנימים
בנפש, מכים ההדים משברים...

הצליח המנגן
לפוצץ הלבב באבקת השרפה,

העבר מאכלת פיפיות
בנשמה נבלעת בנעימה;

הצליח להפיל
לרגליו, בכשפי הכנור הארור,

כל ילדי הטבע,
עליהם הטביע חותמת הצער:

מתעלפים זלזלים
מעצב, התיתם הכנף מפזמון,

קרעו טפחים ההרים,
שקעה עולמים השמש

השקיעה עופרת
וברזל בחיק שפולי הרקיעים–

ונורא הכבד בכל
ונורא ומעיק עד תהום...

אז יעלה הצער
העולמי ומנסר ברגשות כלנו

ושותת הכאב
החרישי, מעשנים גחליו ברמץ

ושואל האנוש
ודורש מאלו, משמיו, מלבבו,

פתרון לחידות
הסתומות לא גלה הנביא עד עתה:

מדוע משתרעה
הארץ לעמים אדירים וכובשים

ואין ארבע אמות
עליה לקטני העמים הסובלים?

מדוע זה יושב
בהיכל עם שמש עליזה וגאה,

מדוע שם נודד
ערירי עם סהר בלילה העגם?

מדוע נותן האחד
שפע באלים וקדושים

וכפויה התבל
לנותנם באמרה: זה הכל שלי?

איה החזון למיחלים?
 היבא מאליו אלינו?

או שוא נקוה
לגואל אם לא הורד בזרוע אלינו?..

מדוע רק חולמים
אנחנו לעולם העתיד, המשפר,

מסתפקים בשכלול
המחר מבלי השתפר היום?

מדוע לא נקרא
לחרש, לוטש העשת ופטיש,

הבקע דלתים
ובריח לדפקי מצודת החידה,

הפל הקסם מפינו
למען יפתח הארמון?

מדוע לא נסיר
המסך מבמת חיינו הפלאית?

מדוע לא נשא
המשאת, נריע בשופר האחרון?

מדוע? מדוע?
מדוע?..  ואולם כה סמן השאלה

תלוי בין ארץ
ושחקים, תועה, תמה ושואל!..

בזאת תתגאה,
המנגן, לו סמן השאלה מחקת,

הפרוש בלעג
ומרירות על דבר אין לו פתרונים!

לו ידע כנורך
לענות ולא לתמה, רק לתמה כמונו!

אולם לא תדע, המנגן,
רק לשרט שרטת בפצועים–

ולכן מי בקש
מידך הוריד עלינו הלילה,

הוציא מפינו האלה,
השאגה העולמית לדורות?..

 

 





 






</body>
   </text>
</TEI>
