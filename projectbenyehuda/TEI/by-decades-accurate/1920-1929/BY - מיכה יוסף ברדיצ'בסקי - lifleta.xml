<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>לפלטה</title>
            <author>מיכה יוסף ברדיצ'בסקי</author>
            <respStmt>
               <name>Mandel Scholion Hebrew Revival Research Group</name>
               <resp>Formatting of content from the Ben-Yehuda Project to TEI-XML according to the TEI P5 Guidelines.
                  Addition of dates, not present in the online version, by Shira Wigderson, Asaf Isser, Adi Cohen, Nitzan Cohen, and Adi Cohen.
               </resp>
            </respStmt>
         </titleStmt>
         <publicationStmt>
            <authority>Project Ben-Yehuda</authority>
            <idno>http://benyehuda.org/berdi/lifleta.html</idno>
         </publicationStmt>
         <sourceDesc xml:lang="Hebrew">
            <bibl>
               <date when="1920" notBefore="1920-01-01" notAfter="1920-12-31"/>
            </bibl>
            <p>The Ben-Yehuda Project (http://benyehuda.org/). Content provided within the Ben-Yehuda Hackathon at the University of Haifa (THATCamp Haifa, February 2014).</p>
         </sourceDesc>
      </fileDesc>
      <revisionDesc>
         <change>
            <date>2018-11-01</date>
            <name>Omer Waldman</name>
            <note>Correction of previously annotated dates and addition of dates to majority of the works</note>
         </change>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML and added dates (some based on estimation)</note>
         </change>
      </revisionDesc>
   </teiHeader>
   <text>
      <body>







לפלטה / מיכה יוסף ברדיצ'בסקי (בן-גריון)








במרחבי עיר

מיכה יוסף ברדיצ'בסקי
(בן-גריון)



 




 
  
  לפלטה
  יעקב-חיים בן אסתר נמנה בימים הראשונים,
  כשעסק בתי-משרפות היי"ש עמד על מרומי הפסגה, בין עשירי עיר קיטוב
  ושמו את הונו לסכום של עשרים אלף רו"כ: והוא הרויח והוציא, הרויח
  והוציא, הוסיף מעשה על מעשה ומסחר על מסחר.  וביום אחד "נשבר כל הבנין הפרוץ" והרבה מן הכסף
  המדומה ירד לטמיון.  אחרי ימי
  העשירות באו ימי שמיטת-כספים, ושוב עסקים בערכאות וגם בדיני ישראל.  יעקב-חיים אינו עשיר עוד, אדרבה, מטה
  ידו והוא אך מתפרנס משלוש פרותיו ההולנדיות שנשארו לו מימי גדלותו.  אשת איש עשיר, שמתפלל במזרחו של
  בית-המדרש ולו יד ושם בין חשובי העיר, מוכרת חלב, חמאה וגבינה ולפעמים גם ביצי
  תרנגולותיה לאחרים.  איך נפלת
  וירדת, הילל בן שחר!
  ליעקב-חיים היה אך בן יחיד, ושמו חזקיהו, כשם
  מלך יהודה, והוא בימי מפלת אביו כבן עשר. 
  והנער חרוץ מעט ובעל-שכל, לומד בחדר את תורת האבות ולומד מפי מורה גם
  יסודי שפת רוסיה וחשבון.  בימינו
  אלה לא נוכל לחנך עלם כולו לשמים וצריך לתקנו גם לבריות.  יעקב-חיים לא שם לבו כלל לדיבת רבים,
  ולו גם סוד צפון בחינוך בנו וסילול מזלו...
  בארון יפה אחד של עץ, שעמד בחדר-משכיתו, היה
  מונח על קרקעיתו נרתיק של עור, והוא קשור בשבעה קשרים וחותם עליו.  בו היו שמורים אלף שקל בדינרי-זהב; ואת
  אלה הקדיש בסתר בתור נדה מסוים ליוצא חלציו.  יעקב-חיים אינו עשיר עוד ואין לו שום תקוה בחיים, אבל באלף
  זהב אפשר לטעת את בנו חזקיהו במשפחת עשירים בעלי הון, ושם כבר יכבוש לו דרך.
  ימים רעים באו ליעקב-חיים.  מחלה מתדבקת המיתה שתים מפרותיו,
  והעגלים עוד רכים המה ולהם אין לשבר. 
  לו היה בידו כסף לקנות מיניקות אחרות, כי אז היה יכול לחזק מעט את מעמדו;
  אבל כסף מלבד הנדה האמור אין; ושום איש בקיטוב לא ילוה עוד מה ליעקב-חיים.  אם השמש אינו זורח בעולם אז אין חום גם
  בלב.  לפני שנים עשר היה
  רוח-החיה באופני העיר, והשכימו רבים לפתחו והוא נתן "במילות-חסדים"
  לכל מבקש.  עתה הוא בודד במועדיו,
  הוא מתפלל יחידי אפילו בתוך הציבור, וגם יושב-שמים אינו מתעסק עמדו ברב.  מה לו ולבעל-הבית שירד מנכסיו? ומה יתן
  לו אדם יודע אך בקושי פירוש המלות ומקיים את המצוות אך על פי פשוטן?
  חזקיהו נעשה לבר-מצוה, היה לבן ארבע-עשרה, לבן
  חמש-עשרה; ובהגיעו לשש-עשרה שנה הציצו שדכני העיר, כי באה העת לדבר בו
  נכבדות.  ובא הלז והציע לאביו
  להשתדך עם בעל-בית פלוני, ובא השני ואמר: טוב להשיא לו יתומה שירשה מאביה איזו
  מאות רו"כ.  קפץ יעקב-חיים
  ואמר: "אלף רו"כ אני נותן בעצמי נדה לבני, ואתם מדברים על מאות שלא
  מצד הזכר!" וימלא השדכן חימה ויאמר: "האם להתל בי תאמרו, רבי
  יעקב-חיים?"
  ויעקב-חיים לא התל.  אלף זהב שקל נדה לבנו, לתמהון כל אנשי העיר, והצד שכנגדו
  נתן כפלים וגם כן במזומנים.
  מצא
  מין את מינו, וחזקיהו בן יעקב-חיים נעקר ביום אחד מבית אביו שנתדלדל והיה לחתן
  איש עשיר נודע בעיר הסמוכה, ויך שם שורש ונתעשר גם הוא.  – –
  
 




 





 






</body>
   </text>
</TEI>
