<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_minimal.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_minimal.rng" type="application/xml"
	schematypens="http://purl.oclc.org/dsdl/schematron"?>
<?xml-stylesheet type="text/css" href="../Oxygen%20XML%20Editor%2016/frameworks/tei/xml/tei/css/tei.css"?>
<?xml-stylesheet type="text/css" href="nli-transcription.css"?>

<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>הקלת המצב הכלכלי</title>
            <author>ועדת הקרן למלחמה בחסר עבודה והקלת המצב הכלכלי</author>
            <respStmt>
               <name>Mandel Scholion Hebrew Revival Research Group</name>
               <resp>Transcription of digital file</resp>
            </respStmt>
         </titleStmt>
         <publicationStmt>
            <authority>JEMH</authority>
            <availability><licence target="https://creativecommons.org/licenses/by/4.0/">CC-BY 4.0</licence></availability>
         </publicationStmt>
         <sourceDesc xml:lang="Hebrew">
	<msDesc>
		<msPart>
			<msIdentifier>
				<repository>National Library of Israel</repository>
				<collection>"Time Travel" Ephemera Collection</collection>
				<idno>700172911</idno>
			</msIdentifier>
		</msPart>
	</msDesc>
            <bibl>
               <date when="1931-05"></date>
               <distributor>ארכיון העיר חיפה</distributor>
               <pubPlace>חיפה</pubPlace>
            </bibl>
         </sourceDesc>
                  </fileDesc>
      <revisionDesc>
         <change>
            <date>2017-08-09</date>
            <name>Jerusalem corpus of Emergent Modern Hebrew (JEMH) staff</name>
            <note>Created the initial version of the content in TEI-XML</note>
         </change>
      </revisionDesc>

  </teiHeader>
  <text>
      <body>
         <opener>א.נ.</opener>
         <opener>משבר כלכלי עובר על ארצנו.</opener>
         <p>אין הגולה תורמת במדה מסקפת לקרנות הלאומיות למרות קשריה הנפשיים עם ארץ הגאולה והמעטת ההכנסות האלה גרמה לצמצום עבודת ההסתדרות הציונית רבת-הענפים. גם זרם הקפיטל הפרטי מן הגולה לשם השקעות חקלאיות, תעשיתיות ומסחריות בארץ כמעט שחדל. ועל כולם הביאה הפוליטיקה של הממשלה המתנכרת לתפקידיה בארץ הזאת, להעקה במסחר, לחסר עבודה כבד, שממנו סובלים לא רק מחוסרי עבודה כשהם לעצמם, אלא בעקיפין, הישוב כולו לכל שדרותיו.</p>
         <p>גם לאחר פרוץ המשבר אין הממשלה עושה דבר ממשי להקלת המצב. כמו מקדם היא כמעט שמחרימה את המסחר העברי המקומי וממשיכה לקפח את זכותו של הפועל העברי בעבודות הצבוריות השונות.</p>
         <p>קשי המצב מצא לו בטוי חזק בישיבה האחרונה של מועצת הקהלה בחיפה, שהיתה בשבוע העבר ושבה השתתפו גם באי-כח המוסדות הצבוריים השונים והשכונות. נתקבלו החלטות מסוימות כדי לגיס את כל אמצעי ההשפעה שלנו ולהכניס שנויים ביחס הבלתי-צודק מצד מוסדות הממשלה לפועל ולסוחר העברי בעיר. על ראשי הקהלה הוטל להוציא את ההחלטות האלה לפעל בהקדם.</p>
         <p>אולם יחד עם זה הודגשה בישיבה ההיא החובה האלמנטרית של הישוב בחיפה לבא לעזרתו הוא בכחותיו העצמיים. לא יתכן שישוב של 18 אלף נפש לסוגיו השונים לא ינסה להחלץ מן המצר בכחותיו הוא, להתגבר על תקופת מעבר בהתפתחות של מפעלנו ולהבקיע דרך לאפקים יותר רחבים של חדוש עליה ובנין בארץ.</p>
         <p>מתוך זה החליטה הישיבה ליצור בחיפה קרן למלחמה בחסר עבודה ולהקלת המצב הכלכלי בעיר.</p>
         <p>למטרה זו נבחרה ועדה מהשדרות השונות של הישוב, ובשם הועדה הזאת הננו לפנות לכב':</p>
         <p>מכירים אנו את המצוקה הכספית השוררת בחיפה ואת מלחמת הקיום הקשה של כל פרט ופרט, אולם באותו הזמן אנו מרגישים גם את העקת הישוב בכללו ואת חובתנו להגיש עזרה מהירה לסובלים ביותר.</p>
         <p>ההשתתפות בתרומות לטובת קרן זו חובה כללית היא על כל יהודי חיפה. רק מי שבעצמו זקוק לעזרה פטור ממנה. אבל חובה כפולה ומכופלת היא על אותו החלק שמזלו שחק לו שידי המשבר לא פגעו בו. בזמן חרום מחויב כל אדם לראות את עצמו כאלו הוא בין הסובלים ולהפריש בעין יפה חלק כל שהוא מרוחיו לטובת אלה שמנת חלקם אינה כגורלו.</p>
         <p>אנו, יהודי ארץ-ישראל, שההיסטוריה בחרה בנו להיות חלוצי העם צריכים להעמיד את עצמנו בראשונה בשורות ההגנה על העמדות הכלכליות שכבר הספקנו לכבוש לנו בארץ. העמדות האלה הנן כפקדון שנמסר לנו על ידי האומה כולה וחובת כבוד היא לכל אחד מאתנו לשמור על הפקדון הזה ולא לאבד ממנו כלום.</p>
         <p>למודי נסיון אנו במשברים ואנו בטוחים שגם תקופת משבר זו לא תאריך ימים ותקופת בנין ועליה בגדל אנפין תירש את מקומו. אנו, אנשי היסוד, מצווים לשמור לזמן-מה על היסוד שלא יעורער ולהתגבר בכחותינו על גלי הים הזועפים עד יעבור הזעם.</p>
         <p>אסור שימצא בתוכנו רעב ללחם. אסור שישאר בינינו בלי כל סעד, מחוסר עבודה או שלול פרנסה.</p>
         <p>הקרן שאנו יוצרים תדאג במדת אפשרתה והאמצעים שתעמידו ברשותה לעבודה למחוסריה ולפרנסה למשולליה. לא בנדבות, אלא בעבודה, כי קונסטרוקטיבית תהיה קרן זו.</p>
         <p>אין לנו להואש. קרנות למחוסרי העבודה קימות כעת במדינות החזקות ביותר ואף בארצות הברית שבאמריקה. מה שבשאר הארצות עושה הממשלה צריך אצלנו לעשות הישוב המאורגן.</p>
         <p>סכויים שונים לעבודה ולהטבת המצב ישנם לפנינו. תפקידנו לדאג לתקופת מעבר. יש לזה ערך מוסרי ומעשי כאחד. יש להחזיר לגולה העברית את האמונה בארץ וביסודות מפעלנו בה.</p>
         <p>בסכומים לא גדולים בערך אפשר להגיע לפעולות חשובות.</p>
         <p>בטוחים אנו שלכל ישראל מתושבי חיפה יהיה חלק בקרן זו.</p>
         <p>צרך השעה הוא, חובת גברא ומי לא ימלאנה!</p>
         <closer>
         בכבוד ובברכת הבנין ועדת הקרן למלחמה בחסר עבודה והקלת המצב הכלכלי.
            <dateline>
               <date>סיון תרצ'א</date>
            </dateline>
         
      </closer>
</body>
  </text>
</TEI>
